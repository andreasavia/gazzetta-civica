---
tipo: INTERVENTI
seduta_id: 584
date: 15/12/2025
title: Discussione
page_references:
  - https://documenti.camera.it/apps/commonServices/getDocumento.ashx?idLegislatura=19&sezione=assemblea&tipoDoc=stenografico&nomefile=stenografico&idSeduta=0584&ancora=sed0584.stenografico.tit00040
---

# Discussione sulle linee generali - A.C. 2736

## Intervento di "CAROTENUTO Dario" - "M5S"

(M5S). Grazie, Presidente. Francesco Stella, 38 anni, di Lamezia Terme, è deceduto dopo essere precipitato dall'altezza di 6 metri mentre stava lavorando su un'impalcatura. Alessandro Losacco, 59 anni, lavorava in un'azienda agricola nel barese ed è stato travolto dall'automezzo da cui era sceso per aprire un cancello, probabilmente a causa del terreno scosceso. Roberto Zanoletti, 56 anni, è precipitato dal cestello del muletto, da circa 6 metri di altezza, nell'azienda di cui era proprietario a Clusone, nella bergamasca. Carmelo Longhitano, 51 anni, titolare di un'impresa edile di Roccafranca, è morto in provincia di Cremona cadendo dal tetto di un capannone, da oltre 5 metri di altezza. Gino Creuso, 62 anni, allevatore di Giugliano in Campania, vittima di un incidente con uno dei suoi vitelli, quelli della sua fattoria didattica. Rocco D'Ascanio, 68 anni, morto cadendo da una scala della sua officina ad Avezzano. Claudio Garassino, 54 anni, per tutti Gaiàn, è morto travolto da un trattore mentre stava lavorando all'interno di un'azienda agricola a Calizzano, in Alta Val Bormida. Patrizio Spasiano, 19 anni, morto, “ucciso”, dovrei dire, dalla fame di profitto che non guarda in faccia a niente, neanche a un ragazzino che era lì perché voleva imparare un mestiere e che mai avrebbe dovuto essere in un luogo pericoloso, soggetto alla fuga di ammoniaca che lo ha ucciso. E ancora Pompeo Mezzacapo 39 anni, Luca Guerrini 52 anni, Luca Oldano 32 anni, Mario Morina 59 anni, Petre Zaim 58 anni, Cheikh Ndiaye 32 anni, Felice Ferrara 44 anni, Charles Outtier 25 anni, Lello Di Giovambattista 63 anni, Gabriele Raimondo di 33 anni, Marjorie Angela Garcìa Cruzn 48 anni, Sergio Michele 57 anni, Eugenio Daniel Vasiliu 39 anni, Mauro Stocco 57 anni, Michael Affatato 26 anni, Carlo Biff 59 anni, Adriano Rigon 65 anni, Alessandro Brunello 49 anni, Cosimo Demola 48 anni, Kiro Novoselski 56 anni, Sebastiano Torreggiani 27 anni, Antonino Curro di 36 anni, Giuseppe Lonoce di 65 anni, Giancarlo Ferretti 63 anni, Lorenzo Bertanelli 36 anni, Antonio Pirretti 50 anni, Luca Parisi 48 anni, Francesco Mansueto 61 anni, Michele Giangregorio 45 anni, Giacomo Maimonte 55 anni, Manuel Vargiu 45 anni, Raffaele Sicari 26 anni, Michele Bernardi 44 anni, Antonio Fabiano 46 anni, Gianni Caula 57 anni, Giorgio Bedini 82 anni, Giuseppe Poppiti 52 anni, Mehmet Xibraku 67 anni, Andrea Canzonieri 21 anni, Thomas Gobbi 35 anni, Aurelian Vinau 41 anni, Francesco Ionadi 62 anni, Agostino Bordogni 58 anni, Alessandro Guerra 54 anni, Fabrizio Casafina 57 anni, Umberto Coghetto 27 anni, Peter Nussbaumer 23 anni, Sanderson Mendoza 26 anni, Antonio Alongi 55 anni, Tommaso Geremia 41 anni, Roberto Falbo 53 anni, Marius Bochis 41 anni, Gian Paolo Bernieri 63 anni, Nicola Di Vito 32 anni, Daniel Tafa 22 anni, Nicola Sicignano 50 anni, Umberto Rosito 38 anni, Federico Ricci 30 anni, Tommaso Altobelli 60 anni, Francesco Procopio 57 anni, Nazareno Bistosini 63 anni, Paolo Cervini 57 anni, Domenico Brega 58 anni, Paolo Mariottoni 56 anni, Giuseppe Scarpato 54 anni, Sabatino D'Alberto 71 anni, Francesco D'Alo 59 anni, Pietro Zito 35 anni, Massimo Mirabelli 76 anni, Claudio Clementoni 57 anni, Yassin - cognome sconosciuto - operaio di 17 anni, Pasquale Mastrototaro 55 anni, Antonio Maiorano 54 anni, Carmine Parlato 59 anni, Nunzio Mazzone 65 anni, Massimo Caliciuri 53 anni, Simone Marolla 45 anni, Eugenio Candi 75 anni, Nicola Marino 59 anni, Antonio Rapisarda 65 anni, Stefano Vitali 59 anni, Christian Rossetti 49 anni, Marino Zaltron 58 anni, Paolo Lambruschi 59 anni, Moamen Khairy Selim Osman 35 anni, Paolo Straulino 50 anni, Raffaele Galano 58 anni, Stefano Alborino 47 anni, Roberto Vitale 60 anni, Endrit Ademi 24 anni, Yasslne Guerouahi 30 anni, Jilali Sejdi 48 anni, Ahmed Mehmed 59 anni, Robcornelis Maria Huijben Uiben 39 anni, Remzi E. 46 anni, Stefano Di Lorenzo 55 anni, Lutfi Ferhati 57 anni, Raffaele Bottalico 23 anni, Mario Serafinelli 64 anni, Anna Chiti 17 anni, Domenica Russo 43 anni, Fatmir Bici 56 anni, Antonio Meloni 76 anni, Victor Durbala 25 anni, Paolo Rigoni 71 anni, Ciro Amalfitano 62 anni, Cristian Barbagli 41 anni, Paolo Vallan 58 anni, Agostino Scavo 71 anni, Salvatore Cugnetto 55 anni, Carmelo Magistro 48 anni, Astrit Elezi 38 anni, Razvan Iulian Gurau 26 anni, Antonio Demasi 60 anni, Ferdinando Roma 35 anni, Michele Maravita 55 anni, Samuel Scacciaferro 26 anni, Gjovalin Qosaj 47 anni, Vito Penna 55 anni, Elio Reina 65 anni, Carmine Vitolo 55 anni, Giovanni Sanfilippo 60 anni, Alessandro De Marchi 62 anni, Adriano Mazzelli 53 anni, Antonio Patitucci 57 anni, Diego Prianti 52 anni, Sankinder Singh 60 anni, Mariano Bracalenti 56 anni, Li Changsheng 54 anni, El Kahabch Abdelmajid 48 anni, Sergio Albanese 66 anni, Claudio Ercoli 67 anni, Musiliu Sunmola 59 anni, Marino Bocchi 61 anni, Ruben David Hinostroza Huaytalla 55 anni, Anamaria Galusca Kadar 44 anni, Francesco Boattini 43 anni, Biagio Rizzo 37 anni, Luciano Scrocca 61 anni, Aldo Civillini 41 anni, Pier Luigi Dalle Vedove 67 anni, Paolo Fortin 65 anni, Giuseppe Cervillera 66 anni, Franco La Cava 61 anni, Cosimo Granieri 54 anni, Ciro Pierro un operaio di 62 anni, Luigi Romano operaio di 67 anni, Vincenzo Del Grosso operaio di 54 anni, Michele Fuedda 39 anni, Pashtrik Krasniqi 21 anni, Abdou Mustafa Ziad Saad 21 anni, Abdelwahab Hamad Mahmoud Sayed 39 anni, Antonio Arcuri 48 anni, Mario Malzani 50 anni, Cesare Guido 60 anni, Giovanni Faniuolo 46 anni, Pasquale Dinoi 53 anni. Antonio Di Stefano 58 anni, Cosimo Palmigiano 45 anni, Sergio Casarano 65 anni, Hussain Mazammal 28 anni, Vladimir Valah 53 anni, Massimiliano Bona 55 anni, Paolo Sella 67 anni, Christian Herin 44 anni, Fabio Crecchi 58 anni, Stefano Cristinel Craescu 46 anni, Antonio Arena 64 anni, Antonio Travaglini 48 anni, Demetrio Rim 58 anni, Yosif Gamal, detto Jimmy, 69 anni, Salvatore Sorbello 53 anni, Daniele Cucchiaro 47 anni, Francesco Ortucci 55 anni, Tiziano Bonacorsi 59 anni, Davide Rao 55 anni, Stefano Bottaro 61 anni, Jihed Selmi 36 anni, Fabio Gonelli 62 anni, Pasquale Di Vita 51 anni, Ciro Minopoli 50 anni, Antonio Diodato 60 anni, Rosario Di Palma 51 anni, Petru Vintila 53 anni, Vito Sansanelli 62 anni, Antonio Picco 49 anni, Carola Dettoma 24 anni. La lista dei morti di quest'anno è ancora lunga. Questa è quella fino a settembre di quest'anno, signor Presidente. Dopo tutti questi minuti a leggere, uno per uno, questi morti sul lavoro, penso che qui dentro dovrebbe succedere una cosa semplicissima, cioè dovremmo smetterla di fare propaganda. Perché, quando leggi una lista del genere, quando pensi al dolore delle famiglie, dei cari, che vedono la loro vita distrutta da un evento tragico come questo, come quello di morire sul lavoro, come quello di uscire di casa per portare il pane a casa e, invece, tornare in una bara, non c'è spazio per frasi a effetto: o fai una riforma vera, altrimenti stai solo facendo il palo a una strage. Purtroppo, oggi, ci troviamo di nuovo davanti a un provvedimento che il Governo e la maggioranza vendono come storico, epocale, come un cambio di paradigma, ma la realtà è più banale e più grave. Questo è un testo scritto con il freno a mano tirato, con l'ennesima fiducia, peraltro, anche per evitare di entrare nel merito degli emendamenti presentati, con un esame lampo e centinaia di emendamenti che finiscono nel tritarifiuti. Sulla sicurezza non serve una passata di vernice, serve una strategia, serve formazione vera e verificabile, prevenzione a partire dalla scuola, controlli continui, responsabilità lungo tutta la filiera produttiva e, invece, qui non si tocca la madre di tante tragedie: i subappalti a cascata, che spezzano la responsabilità e trasformano i cantieri in labirinti dove, alla fine, non paga mai nessuno. Poi c'è il tema delle risorse e dei controlli. Questo Governo annuncia i rafforzamenti, ma la sostanza è di questi 300 ispettori in 3 anni, dal 2026 al 2028: 300 in 3 anni, come se i morti potessero mettersi in calendario e aspettare lo scorrimento delle graduatorie e come se, nel frattempo, non servissero invece migliaia di persone sul territorio, e non qualche ritocco in cima all'organigramma. C'è un'altra cosa che stona in modo offensivo, almeno dopo aver letto tutti questi nomi: questo decreto non ha il coraggio delle scelte che contano. È da inizio legislatura che chiediamo una procura nazionale sugli infortuni sul lavoro. Non c'è un vero salto di qualità contro la catena degli scaricabarile, non c'è quel cambio di passo che trasforma la sicurezza da opzione a regola di sistema. E c'è perfino il rischio di trasformare l'INAIL in una specie di bancomat interno, mentre si spostano risorse e si aprono meccanismi che aumentano l'instabilità e l'opacità, invece di aumentare la prevenzione e i controlli. Il tutto mentre il mondo del lavoro cambia, ma, mentre cambia la velocità della tecnologia, a una velocità impressionante, si continua a inseguire il passato. Il decreto ignora i rischi nuovi, ad esempio l'iperconnessione, il diritto alla disconnessione e l'impatto dell'intelligenza artificiale sull'organizzazione sul lavoro e sulla pressione produttiva: anche qui, non c'è visione, zero coraggio. E, dentro questo quadro, voglio dire una cosa chiara: nel nostro Paese, per fortuna, non ci sono solo imprenditori alla Santanche', ma ci sono anche tanti imprenditori che sono persone perbene, che non spremono i lavoratori fino all'ultima goccia di cassa integrazione, fino all'ultima goccia di sudore o, peggio, fino all'ultima goccia di sangue. Ma per quelli che si comportano diversamente è intollerabile che si aprano le porte dei Ministeri, così com'è intollerabile che, a punire certi comportamenti, evidentemente dolosi, non intervenga una legge, come quella che proponiamo, di omicidio colposo sul lavoro o altre che bocciate senza neanche darci una spiegazione. Penso a quella sulla procura nazionale o sulla patente a punti seria, perché quella che avete approvato, evidentemente, non funziona. Ce lo chiedono le famiglie che vedono sconvolte le loro esistenze da queste tragedie; ce lo chiede, ce lo dovrebbe chiedere, la nostra coscienza. Ecco, questa è la misura, non la misura della comunicazione, ma la misura morale di un Parlamento. Perché, se dopo questa lunga lista di nomi, approviamo una cosmetica legislativa, il messaggio reale, fuori da qui, è che la vita vale, ma meno del profitto, vale, ma fino a un certo punto, e questo è francamente inaccettabile. Per questo, vogliamo leggi che impediscono che altri nomi entrino in questa lista. Quindi, stop ai subappalti a cascata; sì a responsabilità certe, controlli veri e immediati, a strumenti seri, come la procura nazionale, come la patente a punti che funziona davvero, come una tutela che non lasci sole le famiglie quando la vita viene spezzata. Soprattutto, il reato di omicidio colposo sul lavoro, lo dobbiamo a Luana D'Orazio, a Patrizio Spasiano, alle famiglie loro e di chi è stato ucciso sul lavoro come loro

## Intervento di "COPPO Marcello" - "FDI"

(FDI). Grazie, Presidente. Onorevoli colleghi, oggi discutiamo un provvedimento che parla delle fondamenta della nostra comunità nazionale, il diritto a tornare a casa dal lavoro sani e salvi. È un decreto che porta la firma del Governo Meloni e che si muove esattamente nella direzione che Fratelli d'Italia ha sempre indicato: più prevenzione, più controlli mirati, più cultura della sicurezza, senza trasformare l'impresa in un bersaglio ma rendendola protagonista responsabile di questo cambiamento. Qui non si contrappongono Stato e datore di lavoro; qui si costruisce una cooperazione trasparente tra istituzioni, imprese e lavoratori per ridurre davvero il numero di infortuni e morti sul lavoro. Il decreto interviene innanzitutto sul sistema INAIL: si autorizza dal 1° gennaio 2026 la revisione delle aliquote di oscillazione in Contestualmente, l'INAIL è autorizzato a rivedere i contributi in agricoltura, mantenendo l'equilibrio tariffario, ma con una logica di maggiore equità e di incentivo alle aziende agricole che investono in sicurezza. Sul fronte agricolo, appunto, il decreto rafforza la rete del lavoro agricolo di qualità, chiedendo requisiti più stringenti per entrare e restare in questo circuito virtuoso. Le imprese agricole devono ora dimostrare non solo l'assenza di condanne in materia di lavoro e legislazione sociale, ma anche di condanne e di sanzioni amministrative, anche non definitive, in materia di salute e sicurezza sul lavoro, salvo sanatorie tempestive. Dal 2026 una quota delle risorse INAIL per progetti di investimento e formazione in sicurezza viene riservata alle imprese agricole iscritte alla rete che abbiano adottato concrete misure di miglioramento delle condizioni di sicurezza e salute. Premiamo, quindi, chi fa la cosa giusta e orientiamo il sistema, non certo con degli slogan, ma con risorse e criteri chiari. Sul terreno dei controlli, il decreto potenzia l'azione dell'Ispettorato nazionale del lavoro, che dovrà programmare in via prioritaria le ispezioni nei confronti dei datori di lavoro che operano in subappalto pubblico e privato. Andiamo dove il rischio di sfruttamento e di lavoro irregolare è più alto. Si introduce, poi, una tessera di riconoscimento dotata di codice univoco anticontraffazione, da usare come Un pilastro del decreto è la formazione vera, non quella di facciata: si introduce un accordo in Conferenza Stato-regioni per fissare criteri rigorosi di accreditamento dei soggetti che possono erogare corsi di formazione in materia di salute e sicurezza, basati su competenza certificata, adeguata organizzazione e risorse, superando logiche puramente commerciali. L'INAIL dovrà destinare almeno 35 milioni di euro all'anno dal 2026 a interventi di promozione e divulgazione della cultura della sicurezza in tutti i percorsi di istruzione e formazione, anche universitaria e di alta formazione, e a potenziare la formazione dei rappresentanti dei lavoratori per la sicurezza, con particolare attenzione alle micro e piccole imprese. In più, si promuovono campagne informative nelle scuole sull'incidentalità L'Ispettorato del lavoro viene rafforzato con 300 nuove unità di funzionari ispettivi nel triennio 2026-2028 e con un aumento delle posizioni dirigenziali, mentre si potenzia il contingente dei Carabinieri per la tutela del lavoro. Non promesse, ma personale in più sul campo. I dipartimenti di prevenzione delle ASL vedono consolidati i loro compiti in tema di vigilanza, prevenzione e promozione della salute nei luoghi di lavoro, con la possibilità di riutilizzare le economie per le stesse finalità e con un'estensione delle funzioni sanitarie a tutto il personale dei servizi per la prevenzione e sicurezza negli ambienti di lavoro. Si aggiornano, poi, i riferimenti tecnici nei modelli organizzativi Sul fronte sanitario, il decreto chiarisce che tutte le visite obbligatorie previste dal decreto legislativo n. 81 del 2008, tranne quelle preassuntive, vanno computate nell'orario di lavoro. Il medico competente assume un ruolo più attivo nella promozione della prevenzione oncologica, incentivando l'adesione ai programmi di Per i percorsi di formazione scuola-lavoro si chiarisce, con norma di interpretazione autentica, che la tutela INAIL copre gli infortuni Un capitolo importante riguarda la Protezione civile: la disciplina sulla sicurezza dei volontari viene legificata (e direi finalmente) dentro al decreto legislativo n. 81 del 2008 con un nuovo articolo, il 3- Allo stesso tempo, si chiarisce il regime delle responsabilità: i rappresentanti legali e i volontari, anche coordinatori, non possono essere equiparati in via generalizzata a datori di lavoro, dirigenti o preposti, vengono esclusi da alcune sanzioni penali generali del decreto legislativo n. 81 del 2008 e, in caso di violazione degli obblighi specifici, si applicano sanzioni di interdizione all'attività di protezione civile, con un trattamento amministrativo particolare per i sindaci che rivestano anche il ruolo di rappresentanti legali di organizzazioni di volontariato. Questo equilibrio evita che la paura di responsabilità sproporzionate paralizzi il volontariato, ma allo stesso tempo afferma l'esigenza di standard seri di sicurezza anche nei contesti emergenziali. Colleghi e colleghe, Fratelli d'Italia sostiene questo provvedimento perché non contrappone lavoro e impresa, ma li mette sullo stesso fronte insieme allo Stato per combattere una battaglia che è prima di tutto culturale: meno burocrazia fatta di carta, più responsabilità, più formazione di qualità, più controlli mirati là dove il rischio è reale e più sostegno economico e tecnico a chi investe in sicurezza. Se servirà, interverremo ancora sul punto. Questo - quello di cui stiamo parlando oggi - è un passo deciso verso un'Italia in cui il successo di un'azienda non si misura solo nei bilanci, ma anche nel numero di vite che riesce a proteggere ogni giorno

## Intervento di "MARI Francesco" - "AVS"

(AVS). Grazie, Presidente. Nella nostra opposizione a questo provvedimento ci sono sicuramente, innanzitutto, tutte le ragioni esposte dai colleghi delle forze di opposizione negli interventi che mi hanno preceduto. C'è però anche, soprattutto, ma è stato già detto, la constatazione di una misura, di un intervento, di un provvedimento che è macroscopicamente, in tutta evidenza, inadeguato rispetto alla bisogna. Ovvero, questo è un Paese, come altri in Europa, ci mancherebbe altro, che fa della discussione sulla sicurezza nei luoghi di lavoro uno dei momenti più appassionati di partecipazione anche civile. Come sappiamo, grazie alla Rai, abbiamo in corso anche una Quindi, c'è un dibattito pubblico, largo, che tra l'altro, anche in altri momenti della storia di questo Paese - penso al decreto legislativo n. 81 del 2008, 17 anni fa più o meno, se non mi sbaglio -, ha visto mettere assieme le energie, sulla spinta, sicuramente, di quelli che erano i Presidenti delle Camere in quel momento, per un provvedimento che rispondeva alla necessità di rivedere complessivamente la normativa dentro un testo unico, ma che aveva anche la necessità di mettere assieme proposte di fronte a quella che già all'epoca era, come tutti quanti sanno, una questione del Paese. Ora, dicevo, ci sono tutte le ragioni elencate dai colleghi, innanzitutto quella dell'impossibilità di emendare, di migliorare il provvedimento, la questione del voto di fiducia, ma al fondo c'è il fatto che voi approcciate, per l'ennesima volta, la questione della sicurezza nei luoghi di lavoro con un intervento che è di Ma nel provvedimento c'è tutto quello che si poteva fare rispetto alla Rete del lavoro agricolo di qualità? Io vi ricordo che l'ultimo dato è del 2022. Noi abbiamo oltre un milione di aziende agricole in questo Paese; quelle che aderiscono, con l'ultimo dato disponibile, al lavoro agricolo di qualità sono 5.200, cioè l'iniziativa del lavoro agricolo di qualità è sostanzialmente un fallimento. La vogliamo affrontare questa questione? No, è vietato. Viene sostenuta anche qui, con risorse dell'INAIL, la formazione degli RLS. Dunque, chi può dire qualcosa rispetto al fatto che c'è un ampliamento della possibilità per gli RLS di ricevere una formazione adeguata, ma c'è un dibattito, in questo Paese, tra le organizzazioni sindacali, nelle audizioni che fanno le nostre Commissioni, nella Commissione speciale d'inchiesta su come aumentare le competenze e i poteri degli RLS. C'è traccia dentro questo provvedimento di come poter utilizzare questa rete straordinaria di operatori della sicurezza che abbiamo in questo Paese? No, è vietato. Quindi, questo ci viene presentato come un provvedimento che fa fare passi in avanti, tra l'altro paradossalmente, alla capacità degli organismi di vigilanza di fare il loro lavoro, con 300 ispettori in tre anni, meno di tre per provincia e già la cosa sarebbe sufficiente a dire che è un dato pressoché inesistente. Pensate per le aree metropolitane come Napoli, Milano, Torino e Roma che cosa possano significare tre ispettori in più - tre ispettori in più! - in una situazione nella quale sostanzialmente le ispezioni non si fanno. Le aziende hanno una possibilità su centinaia e centinaia di essere ispezionate nel corso dell'anno e, quindi, le ispezioni quasi non si fanno più. Gli ispettori del lavoro neoassunti - non quelli che annunciate, ma quelli assunti negli ultimi concorsi - per il 50 per cento sono andati via: dei 1.200 ispettori che sono stati assunti, la metà ha lasciato l'ispettorato per andare in altre amministrazioni, perché gli ispettori sono chiamati a lavorare a centinaia di chilometri di distanza con una paga base di 1.600 euro e questo lavoro non lo possono fare, perché non si può lavorare a centinaia di chilometri da casa per 1.600 euro. Questo vale per gli ispettori, ma poi ci sono gli altri ruoli. Un ingegnere esperto in sicurezza prende, se assunto dall'Istituto nazionale del lavoro, quasi 1.700 euro; se va dal privato, prende quasi il triplo. Non ne abbiamo: grazie che non ne abbiamo; stanno finendo. C'è qualcuno che rimane perché - diciamo così - si è appassionato a quel lavoro e al ruolo che ha. Ci sono risposte a tutto questo dentro il tanto decantato provvedimento sulla sicurezza? Non ce n'è traccia. Non c'è traccia della parità di retribuzione per ruolo e per mansione. Io credo che lo sappiate meglio di me, ma io ve lo voglio ricordare: gli organi di vigilanza, che fanno sostanzialmente la stessa cosa in questo Paese, sono 15. I soggetti che entrano in azienda per ispezionarla, con poteri di vigilanza, sono 15 soggetti diversi. Normalmente in un'azienda entrano, insieme, ispettori dell'ASL, dell'INPS, dell'INAIL, i Vigili del fuoco, gli ispettori dell'INL e i Carabinieri del lavoro. Non ce ne sono due che hanno la stessa retribuzione: ho fatto un elenco di sei e tutti hanno retribuzioni diverse. C'è dentro, questo provvedimento, una risposta, anche accennata, alla proposta di un' Poi ci sono le vergogne: quella di dover comunicare dieci giorni prima all'azienda l'oggetto della verifica, e qui è del tutto evidente che finisce tutto l'effetto sorpresa, l'effetto di deterrenza che hanno le ispezioni. Sta già finendo anche per effetto della patente a punti, per il conflitto che c'è tra la patente a punti e l'istituto della sospensione dell'attività imprenditoriale. Noi non riusciamo ad avere i dati, ma li avremo presto e là proveremo a capire come sta funzionando in negativo la patente a punti, perché in positivo poco e niente: non c'è ancora una chiusura d'azienda in seguito alla decurtazione dei punti. La metà delle aziende obbligate ad avere la patente a punti non ce l'ha ed è del tutto evidente che le dichiarazioni necessarie ad acquisire la patente sono ormai ridotte a un modello burocratico. Aggiungiamo adesso il Siamo al 2025, ha pure senso, ma non ha senso trasformare soltanto quello che c'è nel cartaceo in digitale. È l'occasione per introdurre elementi di conoscenza dal punto di vista soprattutto dei soggetti ispettivi, ma non solo, anche delle caratteristiche di quel lavoratore, per esempio per sapere se per caso quel lavoratore che sta in un'azienda edile è un metalmeccanico, perché poi il problema è quello, perché quando si parla dei morti e si parla della formazione non si dice che spesso quella formazione non poteva proprio averla perché quel lavoratore è stato assunto con un altro contratto. Quindi, davvero, questo provvedimento non scuote, non appassiona noi - e su quello ci mancherebbe altro - quando avremmo avuto tutto il piacere di poter discutere in Parlamento di un provvedimento sulla sicurezza del lavoro - e fra poco parleremo in Commissione e poi qui del provvedimento sulla fratellanza nei luoghi di lavoro, per dirla tutta -, ma avremmo avuto, invece, tanto piacere di poterlo discutere qui davvero nel merito, ma nel merito si discute quando c'è la possibilità di dare un contributo, di cambiare il provvedimento, perché quello è il merito. Un provvedimento chiuso non dà questa possibilità e ancor meno la dà un provvedimento immaginato come un provvedimento di Poi commette un altro errore, anche sugli interventi che vengono fatti aiutando le imprese. L'aiuto in questo caso, soprattutto l'aiuto che riguarda la formazione, ma anche altri aspetti della sicurezza, fa considerare la formazione e la sicurezza un costo e non un investimento e vi spiego il perché: perché se c'è l'aiuto dello Stato attraverso l'INAIL, l'aiuto avviene su un costo; se c'è un investimento - come dicono tutti quando facciamo i convegni: la sicurezza è un investimento, la sicurezza è un investimento -, l'investimento lo devono fare le imprese, altrimenti sarebbe aiuto di Stato oltretutto. Se quell'investimento viene considerato un costo allora si interviene come si interviene in questo provvedimento. Noi non andiamo da nessuna parte. Così non si va da nessuna parte, perché questo significa che le imprese continuano a considerare la sicurezza e la formazione un costo fino a un certo punto, fino a quando - non si sa - lo Stato interviene e quando non interviene più quel costo viene tolto. L'errore gigantesco che fa questo provvedimento è quello di intervenire in negativo nella cultura della sicurezza, in negativo; non scuote, non prende nessuno degli elementi principali che determinano gli incidenti sul lavoro e produce un cambiamento. E anzi, in qualche modo dice: facciamo qualche aggiustamento, aiutiamo le imprese che non ce la fanno. Per fortuna, rendiamo più rigidi alcuni meccanismi, e quello è un fatto ovviamente positivo, ma - e chiudo su questo - sbagliare tutto è impossibile, come fare bene tutto. Voi, però, ci siete andati vicini

## Intervento di "NISINI Tiziana" - "LEGA" - ("Relatore per la commissione")

. Grazie, Presidente. Grazie, Vice Ministro Bellucci. Entro subito nel merito degli articoli. L'articolo 1 autorizza l'INAIL, a decorrere dal 1° gennaio 2026 e nel rispetto dell'equilibrio della gestione tariffaria, alla revisione delle aliquote per l'oscillazione in per andamento infortunistico - con esclusione dal riconoscimento delle medesime aliquote di oscillazione in per quei datori di lavoro che hanno riportato negli ultimi due anni sentenze definitive di condanna per violazioni gravi in materia di sicurezza sui luoghi di lavoro - e dei contributi INAIL in agricoltura. In Senato è stato aggiunto l'articolo 1- L'articolo 2 modifica i requisiti per l'accesso alla Rete del lavoro agricolo di qualità, aggiungendo come ulteriore condizione l'assenza di condanne penali e sanzioni amministrative per violazioni della normativa in materia di salute e sicurezza nei luoghi di lavoro. Si riserva, inoltre, alle imprese agricole iscritte alla Rete del lavoro agricolo di qualità una parte delle risorse dell'INAIL destinate al finanziamento di progetti di investimento e formazione riguardanti la salute e la sicurezza sui luoghi di lavoro. L'articolo 3 reca disposizioni in materia di attività di vigilanza, di tessera di riconoscimento del lavoratore e di patente a crediti, con riferimento alle attività in regime di appalto e subappalto e a ulteriori attività a rischio più elevato. In particolare, si dispone che l'Ispettorato nazionale del lavoro, al fine del rilascio dell'attestato per le iscrizioni alle liste di conformità, controlli in via prioritaria i datori di lavoro che svolgono la propria attività in regime di subappalto, nei cantieri edili, sia in appalto che in subappalto, nonché negli ulteriori ambiti di attività a rischio più elevato. Si dispone, ancora, l'obbligo per il datore di lavoro di dotare i propri dipendenti di una tessera di riconoscimento con codice univoco anticontraffazione; l'aumento da 6.000 a 12.000 euro della sanzione in caso di mancanza della patente a crediti; per le condotte che si realizzano successivamente al 1° gennaio 2026, la decurtazione di 5 crediti - 6 nell'ipotesi di lavoratori stranieri privi del permesso di soggiorno, minori - si applica in tutti i casi di violazione delle norme sul lavoro irregolare, per singolo lavoratore, a prescindere dalla durata dell'illecito e che le violazioni connesse al lavoro irregolare sono considerate con riferimento a ciascun lavoratore; infine, l'obbligo per il committente di specificare le imprese che operano in regime di subappalto nella notifica preliminare che egli trasmette all'ASL prima dell'inizio dei lavori. L'articolo 4 interviene al fine di rafforzare la capacità ispettiva dell'INL e dell'Arma dei carabinieri. In particolare, per gli anni 2026, 2027 e 2028, autorizza l'INL ad assumere 300 unità di personale, elevando altresì da 8 a 10 il numero massimo di posizioni dirigenziali di livello generale nonché a 100, in luogo di 94, quello delle posizioni dirigenziali di livello non generale. Inoltre, aumenta da 710 a 810 le unità del contingente dell'Arma dei carabinieri assegnato al Ministero del Lavoro e delle politiche sociali per i servizi di vigilanza per l'applicazione delle leggi sul lavoro, sulla previdenza e sull'assistenza sociale e autorizza l'assunzione delle suddette 100 unità di personale, di cui 51 dal 1° settembre 2026 e 49 dal 1° settembre 2027. L'articolo 5 reca disposizioni concernenti la prevenzione e la formazione in materia di sicurezza sul lavoro. In particolare, dispone che, dal 2026, l'INAIL trasferisca annualmente al Fondo occupazione e formazione 35 milioni di euro per il finanziamento di interventi mirati di promozione e divulgazione della cultura della salute e della sicurezza sul lavoro, nell'ambito dei percorsi di istruzione e formazione professionale, tecnica superiore, universitari e di alta formazione artistica e di interventi di formazione dei rappresentanti dei lavoratori per la sicurezza aziendale, territoriale e del sito produttivo. Il medesimo istituto è altresì chiamato a promuovere, nell'ambito del proprio bilancio, interventi di formazione in materia prevenzionale attraverso l'impiego dei Fondi interprofessionali, interventi di sostegno per le piccole e medie imprese, per l'acquisto di dispositivi di protezione individuale, campagne informative, progetti formativi per la diffusione della cultura della salute e sicurezza sul lavoro nelle istituzioni scolastiche. Il medesimo articolo, inoltre, inserisce un rappresentante dell'INL tra i membri della Commissione consultiva permanente per la salute e sicurezza sul lavoro, del Comitato per l'indirizzo e la valutazione delle politiche attive e per il coordinamento nazionale delle attività di vigilanza in materia di salute e sicurezza sul lavoro e della Commissione per gli interpelli e modifica alcuni parametri della disciplina dei lavori in quota. Inoltre, si demanda a un regolamento la definizione di norme specifiche per l'Agenzia per la cybersicurezza nazionale e si modifica la disciplina del Comitato per l'indirizzo e la valutazione delle politiche attive e per il coordinamento nazionale delle attività di vigilanza in materia di salute e sicurezza sul lavoro, della Commissione consultiva permanente per la salute e la sicurezza sul lavoro e della Commissione per gli interpelli. L'articolo 6 attribuisce ad apposito accordo in sede di Conferenza Stato-regioni l'individuazione dei criteri e dei requisiti di accreditamento presso le regioni e le province autonome di Trento e di Bolzano dei soggetti che erogano la formazione in materia di salute e sicurezza. L'articolo 7 reca una norma di interpretazione autentica dell'articolo 18 del decreto-legge n. 48 del 2023, che si interpreta nel senso che l'ambito di applicazione dell'assicurazione INAIL contro gli infortuni sul lavoro e le malattie professionali nei settori istruzione e formazione comprende anche gli infortuni occorsi nel tragitto dall'abitazione - o da altro domicilio dove si trovi lo studente - al luogo dove si svolgono i percorsi di formazione scuola-lavoro e quelli occorsi nel tragitto inverso. Il medesimo articolo 7, inoltre, esclude che le convenzioni stipulate per i percorsi di formazione scuola-lavoro tra le istituzioni scolastiche e le imprese ospitanti possano prevedere che gli studenti siano adibiti a lavorazioni ad elevato rischio. L'articolo 8 prevede l'erogazione annuale, a decorrere dal 1° gennaio 2026, da parte dell'INAIL di borse di studio ai superstiti di deceduti per infortuni sul lavoro o per malattie professionali che hanno diritto alla rendita prevista dalla normativa vigente. L'importo delle borse di studio, esente da imposizione fiscale, è compreso dai 3.000 ai 7.000 euro ed è erogato fino al raggiungimento dei limiti di età previsti per la percezione della suddetta rendita vitalizia. L'articolo 9 dispone che l'assegno di incollocabilità sia erogabile non più fino a 65 anni, ma fino a un'età non superiore ai limiti previsti per l'ammissione al beneficio del collocamento obbligatorio mirato, come adeguata periodicamente all'età pensionabile. L'articolo 10 aggiorna i riferimenti normativi alle norme tecniche UNI cui devono conformarsi i modelli di organizzazione aziendale in materia di sicurezza sul lavoro e dispone che il Ministero promuove convenzioni tra INAIL e UNI per la consultazione gratuita delle norme tecniche di particolare valenza per i temi della salute e della sicurezza sul lavoro, nonché per l'elaborazione, da parte di UNI, di un bollettino ufficiale delle norme tecniche emanate. L'articolo 11 dispone che, come già previsto per le gestioni amministrate dall'INPS, dal 1° gennaio 2026 tutte le movimentazioni anticipazioni di cassa tra le gestioni dell'INAIL sono evidenziate mediante regolazione e non determinano oneri o utili. L'articolo 12 autorizza l'INAIL, a decorrere dal 1° novembre 2025, alla stabilizzazione dei medici specialisti e degli infermieri già titolari, dal 1° novembre 2022, di contratti di lavoro subordinato a termine, di durata massima pari a 36 mesi, con il medesimo Istituto. L'articolo 13 riconosce al personale dell'INL una somma forfetaria per le missioni ispettive e all'Istituto l'esenzione del pagamento delle spese degli atti processuali. Inoltre, per le imprese costituite in forma societaria si dispone che l'obbligo di indicare il domicilio digitale non grava su tutti gli amministratori dell'impresa, come previsto finora, ma sull'amministratore unico o sull'amministratore delegato o, in mancanza, sul presidente del consiglio di amministrazione. L'articolo 14 reca disposizioni relative al Sistema informativo per l'inclusione sociale e lavorativa disponendo: dal 1° aprile 2026, l'obbligo per i datori di lavoro, al fine di fruire dei benefici contributivi, di pubblicare la disponibilità della relativa posizione di lavoro; dalla medesima data, la possibilità per i datori di lavoro di utilizzare il SIISL in materia di comunicazioni obbligatorie; l'obbligo per le Agenzie per il lavoro di pubblicare sul SIISL tutte le posizioni di lavoro che gestiscono; l'iscrizione sul SIISL dei lavoratori stranieri che, ai sensi dell'articolo 23 del decreto legislativo, hanno partecipato ad attività di istruzione e formazione. L'articolo 14- L'articolo 15 prevede l'adozione di linee guida per l'identificazione e l'analisi dei mancati infortuni. L'articolo 17 reca disposizioni in merito ai controlli sanitari. L'articolo 18 riguarda le organizzazioni di volontariato della Protezione civile. L'articolo 19 prevede misure urgenti per il personale assunto con contratti di lavoro stipulati dalle regioni e dalle province autonome. L'articolo 20 proroga fino al 31 dicembre 2025 il termine dello stato di emergenza conseguente agli eccezionali eventi meteorologici accaduti in diverse province toscane. L'articolo 20- Infine, l'articolo 21 dispone che il decreto-legge entra in vigore il giorno stesso della sua pubblicazione in

## Intervento di "SCOTTO Arturo" - "PD-IDP"

(PD-IDP). Signor Presidente, voglio innanzitutto ringraziare il collega Carotenuto. Credo che, nel luogo più solenne della democrazia italiana, abbia reso onore ai caduti sul lavoro, alle persone, in carne e ossa, che portano avanti questo Paese, che sono quelli che vivono del proprio lavoro, che pagano le tasse fino all'ultimo centesimo e che non dovrebbero morire nei luoghi che sono deputati alla produzione. Dovrebbero avere il diritto di tornare a casa dai propri cari, dai propri affetti, di condurre una vita piena. Purtroppo, questa è una sconfitta della democrazia, che, all'articolo 1, dice di essere fondata sul lavoro; purtroppo, invece, nel corso degli ultimi anni, sembra fondata sui morti sul lavoro. Noi dobbiamo fare i conti con questo bollettino, non costruendo polemiche strumentali, non lo abbiamo mai fatto. Abbiamo assicurato, dal primo minuto, quando questo decreto è stato presentato, massima disponibilità alla collaborazione e al confronto. Avevamo persino salutato positivamente il fatto che, finalmente, la Ministra Calderone avesse deciso di convocare preventivamente le parti sociali, dopo che per mesi questo non era accaduto. Purtroppo, a questa mano tesa non è corrisposta alcuna apertura, alcun confronto vero. Bisognava andare di fretta; bisognava portare a casa questo provvedimento senza alcuna modifica, tant'è che, da parte dell'opposizione, non c'è stata la possibilità di modificare nemmeno una virgola del passaggio al Senato. È qualcosa di particolarmente preoccupante, che ci riporta allo stato di salute delle relazioni tra maggioranza e opposizione. Veniamo da un “comiziaccio” della Presidente del Consiglio, ieri, alla conclusione della festa di Atreju, dove, anziché parlare dei problemi del Paese, si è messa a dare i voti alle opposizioni, persino con battute abbastanza scontate: mi si nota di più se vengo e sto in disparte o se non vengo proprio? Si cita Nanni Moretti. Si potrebbe dire alla Vice Ministra Bellucci che, mentre voi citavate “Ecce Bombo”, noi diciamo che “La messa è finita”, perché il Paese reale sta capendo che cosa state combinando. Il Paese reale è consapevole che il 9 per cento del potere d'acquisto in quattro anni non è stato recuperato; il Paese reale ha visto che l'abolizione del reddito di cittadinanza non ha ridotto la povertà, ma l'ha aumentata: siamo al record di 6 milioni; il Paese reale ha visto che la rimodulazione delle aliquote Irpef produce - sono dati dell'Istat e della Banca d'Italia - una situazione tale per cui l'85 per cento di quelle risorse va alle fasce più abbienti; non sono dati né della CGIL, né del Partito Democratico; 23 euro a un operaio per un anno, meno di 2 euro al mese, e 440 euro a un Volevamo collaborare rispetto a questo provvedimento. Questa collaborazione ci è stata negata al Senato e alla Camera, addirittura, si è fatta una seduta lampo: abbiamo ripresentato gli emendamenti, il decreto scade il 30. Oggi abbiamo ascoltato le parole del Ministro Giorgetti, che ha detto: ci vuole tempo per la prima lettura al Senato della legge di bilancio. Il rischio concreto è che ci portate quasi all'esercizio provvisorio per una manovra di bilancio che non produce alcun effetto sulla crescita - saremmo praticamente a zero, nonostante il PNRR -, e dunque, le vostre scelte sono abbastanza chiare. Non siamo solo in una situazione, signor Presidente - torniamo a dirlo e, per suo tramite, spero che lo riporti al Presidente della Camera, Fontana -, di un regime di monocameralismo perfetto; ormai, tutto quello che passa alla Camera al Senato non si riapre nemmeno per sogno, e viceversa; ma siamo di fronte a una situazione di monopartitismo perfetto perché, pur di non aprire una discussione sulle vostre contraddizioni, avete deciso di blindare questo decreto non aprendolo ad alcun contributo dell'opposizione. E dunque, il tema oggi non è quello che c'è scritto qui dentro, che è molto poco, perché è un'operazione a costo zero. Voi avete fatto diversi decreti Sicurezza, avete introdotto reati su reati - dall'inizio della legislatura 23 nuovi reati, più non so quante aggravanti -, mentre qui, ovviamente, nemmeno per sogno per chi sfrutta il lavoro e lo rende merce vile fino a determinare la morte dei propri dipendenti; ma non mettete nemmeno un euro, perché quei soldi che vi servono anche per assumere 300 ispettori sul lavoro sono soldi che sono presi dai bilanci dell'INAIL, che sono soldi sempre dei lavoratori e dei datori di lavoro: cioè, voi avete fatto un'operazione a costo zero, avete fatto un gioco di prestigio su risorse che dovevano essere impiegate altrove; non avete messo un euro in più. Ma non avete lavorato e agito per rimuovere le cause degli incidenti sul lavoro e la rimozione delle cause degli incidenti sul lavoro stanno in alcuni dati che, ormai, sono strutturali e riconosciuti dalla stessa INAIL: chi è precario muore il doppio su un ponteggio o su un cantiere rispetto a chi ha un lavoro stabile, o viene ferito il doppio. E aver scelto, invece, la strada che è confermata, ancora una volta, dai dati sul lavoro… a proposito, guardate questo dato: meno 1,3 per cento di assunzioni nell'ultimo trimestre sugli Le cito un nome, ne ho fatto uno, quello che ha tenuto con il fiato sospeso l'Italia: Octay Stroici. Allo sciopero generale della Cgil, venerdì scorso, è stata portata dal suo collega di lavoro, Gaetano La Manna, che è stato con lui fino all'ultimo e non si capacitava di non essere riuscito a salvarlo, una corona. Octay aveva 66 anni, Gaetano La Manna meno di lui, ma stava oltre i 60. A 60 anni non si può stare sopra i ponteggi di un cantiere E invece, signor Presidente, signora Vice Ministra, in questa legge di bilancio, che forse discuteremo al Senato, sicuramente non discuteremo alla Camera, voi prevedete l'adeguamento dell'età pensionabile all'aspettativa di vita, dopo che Durigon, credo, avesse fatto almeno 250 interviste per dire che non sarebbe mai accaduto. Quando l'INPS aveva rivisto gli algoritmi, aveva annunciato che sarebbe accaduto questo; avevano detto che l'INPS mentiva, che c'era chissà quale manovra. Nel 2026 aumenterà di un mese, nel 2027 di tre mesi: le vostre promesse non sono state mantenute. Così come, giustamente, si introduce un meccanismo di Dunque, occorrerebbe investire in quella sicurezza che manca, anziché investire in armi e anziché costruire cattedrali nel deserto in Albania. Ieri ho ascoltato la Presidente del Consiglio che ha detto esattamente la stessa cosa che aveva detto l'anno precedente: il centro in Albania funzionerà. L'anno scorso aveva detto questo, è passato un anno e non ha funzionato. Avete buttato, in un luogo che non voglio definire, un miliardo di euro dei contribuenti. Bastava un centesimo di quelle risorse per costruire sistemi di sicurezza molto, molto più sofisticati per i lavoratori italiani nei cantieri più a rischio. È una questione di priorità, è come si percepisce il grande tema della sicurezza, che a voi evidentemente serve per la propaganda, ma, quando si tratta di lavoratori, si fa molta fatica. Poi c'è un tema più di fondo, e concludo: io credo che occorra mettere al centro un grande dibattito sulla qualità della produzione e sulla qualità del lavoro. Questo è lo sforzo che chiediamo e che fino a oggi ci è stato oggettivamente negato. Non è che l'opposizione si è presentata a mani nude a questi confronti: abbiamo proposto il Abbiamo detto: mettiamo mano al salario minimo. Abbiamo detto: mettiamo mano alla riduzione dell'orario di lavoro, perché si muore anche di troppe ore di lavoro, di troppa fatica, perché è la fatica che produce molto spesso la stanchezza sui cantieri e produce la morte di tanti lavoratori. Questi elementi non sono mai stati presi lontanamente considerazione: o, da un lato, c'era l'accusa di ideologia, o, dall'altro, si diceva: ma li potevate fare prima. Sono passati 4 anni ormai che siete al Governo, siete alla quarta legge di bilancio. Siete ormai dentro la parte finale di questa legislatura e i risultati che portate per le garanzie e i diritti dei lavoratori sono molto, molto, al di sotto del necessario. Per queste ragioni, signor Presidente, noi ripresenteremo i nostri emendamenti e chiediamo di fare una discussione. Non ricorrete allo strumento della fiducia, sarebbe un errore clamoroso. D'altra parte, lo sapete meglio di noi, la legge di bilancio non arriverà qui prima di Natale, perché siete in ritardo, perché siete divisi, perché state litigando tra di voi. E allora facciamola una discussione, alla luce del sole, sulle proposte Lo abbiamo chiesto in Commissione e ci è stato detto che bisognava approvarlo subito, tant'è che, dopo il trentesimo emendamento bocciato, abbiamo detto, come opposizioni, insieme: ve lo votate voi il mandato al relatore. Ora vi chiediamo di soprassedere rispetto a questa richiesta. Evitate di mettere la fiducia, facciamo un ragionamento ordinato. Siamo persino disponibili a ridurre gli emendamenti, ma togliete la fiducia e andiamo a confrontarci sul merito. Invece, sappiamo già che avete scadenzato tutto in funzione di poter andare un po' prima a casa e potervi dedicare ai regali prima di Natale. Io credo che, invece, su un tema come questo non si possano comprimere i tempi. Si deve, invece, provare a trovare le convergenze giuste nel merito, e noi abbiamo delle proposte unitarie e dei singoli partiti di opposizione. Facciamo, per una volta, uno sforzo. Facciamo, per una volta, il tentativo di evitare di ricorrere alla fiducia su questo terreno. Questo può cambiare anche il segno del nostro voto, ma, se ci porterete, come sempre, in una condizione in cui il Parlamento si limita esclusivamente a fare il passacarte di qualcosa che viene deciso altrove, noi saremo durissimi, nel corso dei prossimi giorni, nella costruzione dell'opposizione a questo provvedimento

# Repliche - A.C. 2736

## Intervento di "BELLUCCI Maria Teresa" - "FDI" - ("Membro di Governo")

. Grazie, Presidente. Ringrazio la relatrice, l'onorevole Nisini, e ringrazio tutti i membri della Commissione, sia di maggioranza che di opposizione. Ricordo a me stessa che questo decreto-legge è frutto di un ampio lavoro di confronto e di condivisione con le parti sociali e datoriali, che questo Governo ha voluto portare avanti, comprendendo che la materia della sicurezza e della salute sui luoghi di lavoro è una materia che deve ricevere attenzione, ma anche le migliori competenze. Una materia e un problema che certamente non può e non deve avere colore politico, ma, anzi, che deve vederci uniti. E ritengo che questo decreto-legge, proprio perché collazionato attraverso l'ascolto delle parti sociali e datoriali, abbia reso possibile inserire interventi come le borse di studio, per tutto il percorso di studi, dei figli vittime di infortuni, ma anche la copertura dell'INAIL per infortuni Ma, anche grazie proprio a quel lavoro di confronto e di condivisione, si è inserito il Allora, questo provvedimento vede circa uno stanziamento di 800 milioni di euro, che si aggiungono ai 600 milioni di euro destinati all'INAIL, proprio per sostenere l'attività di messa in sicurezza e salute da parte delle imprese e delle aziende. Certo, questo è quello che si è venuto a costruire attraverso questo lavoro di condivisione. È per questo che riteniamo che questo non sia il provvedimento del Governo, ma il provvedimento del Governo insieme alle parti sociali e datoriali. È un decreto-legge, ha un carattere d'urgenza e, come tutti i decreti-legge, deve essere convertito, per non decadere, in 60 giorni. La sua decadenza coincide con la fine di questo mese e noi riteniamo che queste iniziative siano iniziative di aiuto e di miglioramento della sicurezza e della salute nei luoghi di lavoro. Il provvedimento, fra l'altro, nel passaggio al Senato ha avuto dei miglioramenti e un passo avanti. Mi riferisco, in particolare, all'inclusione, e quindi poi alla salute e alla sicurezza di quei lavoratori fragili, adeguando la legge n. 68 del 1999, aumentando le possibilità di convenzionalità, adeguando quelle previsioni all'attuale sistema degli enti che possono essere deputati a sostenere quell'inclusione. E parlo segnatamente degli enti del Terzo settore, che si aggiungono al sistema delle cooperative sociali, dell'impresa sociale, ma anche delle società Quindi, certamente, come Governo saremo attenti ad ogni altra iniziativa che nascerà dal Parlamento e che vedrà aumentare sempre di più il livello di legislazione, e quindi di esigibilità dei diritti del popolo italiano e di chi, ovviamente, lavora.

