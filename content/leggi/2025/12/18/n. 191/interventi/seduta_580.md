---
tipo: INTERVENTI
seduta_id: 580
date: 09/12/2025
title: Discussione
page_references:
  - https://documenti.camera.it/apps/commonServices/getDocumento.ashx?idLegislatura=19&sezione=assemblea&tipoDoc=stenografico&nomefile=stenografico&idSeduta=0580&ancora=sed0580.stenografico.tit00110
---

# Discussione sulle linee generali - A.C. 2678-A

## Intervento di "FRASSINI Rebecca" - "LEGA" - ("Relatore per la commissione")

. Grazie, Presidente. L'articolo 4 reca disposizioni urgenti per lo sport e per lo svolgimento dei Giochi olimpici invernali e dei Giochi paralimpici invernali Milano-Cortina 2026. In particolare, il comma 1 incrementa di 44,41 milioni di euro la quota di risorse trasferite nell'anno 2025 al commissario straordinario competente per l'organizzazione e lo svolgimento dei Giochi paralimpici invernali Milano-Cortina 2026, per far fronte alle esigenze di carattere logistico necessarie allo svolgimento delle competizioni sportive. È previsto, inoltre, l'ulteriore stanziamento di una somma pari a un massimo di 15,2 milioni di euro per l'anno 2025 per gli interventi, anche temporanei, necessari al completamento delle opere essenziali allo svolgimento delle suddette competizioni. Il comma 2 modifica la copertura finanziaria della disposizione che prevede la dotazione iniziale del Fondo italiano per lo sport, con riferimento all'annualità 2025. Il comma 3 inserisce, tra le finalità da perseguire, lo svolgimento dei controlli per i prossimi Giochi olimpici e paralimpici invernali. Il comma 4, modificato in sede referente, incrementa di 10 milioni di euro per l'anno 2025 le risorse destinate alla società Sport e salute Spa per la promozione della pratica sportiva nelle scuole e dei nuovi Giochi della gioventù, prevedendo altresì il rispetto dei criteri della trasparenza e dell'equilibrio territoriale nell'utilizzo di tali risorse. Per effetto delle modifiche introdotte dalla Commissione bilancio, le medesime risorse sono incrementate di ulteriori 3 milioni di euro per l'anno 2025 per il sostegno agli organismi sportivi nazionali. Il comma 5, modificato nel corso dell'esame in sede referente, reca un'autorizzazione di spesa di 30 milioni di euro per l'anno 2025 per la stipulazione, da parte del Dipartimento per lo sport della Presidenza del Consiglio dei ministri, di convenzioni funzionali alla messa a disposizione per eventi sportivi di interesse nazionale, internazionale, pubblico e sociale e per un arco di tempo pluriennale dell'Arena PalaItalia Santa Giulia, utilizzata per i Giochi olimpici e paralimpici invernali Milano-Cortina 2026. Il comma 5- , introdotto in sede referente, autorizza la corresponsione di un contributo di 5 milioni di euro per l'anno 2026 a favore del comune di Milano, finalizzato alla ristrutturazione dell'impianto natatorio olimpico comunale “Daniela Samuele”, disciplinando anche l'eventuale revoca del contributo. Il comma 6 consente, per l'anno 2026, che i comuni della Lombardia e del Veneto, il cui territorio sia a una distanza non superiore a 30 chilometri dalle sedi di gara dei Giochi olimpici e paralimpici invernali Milano-Cortina 2026, istituiscano l'imposta di soggiorno e ne incrementino l'ammontare fino a 5 euro per notte a soggiorno. Il maggior gettito derivante dall'incremento, che può raggiungere il valore di 5 euro per notte a soggiorno, per il 50 per cento è destinato alle finalità finanziate in via generale dall'imposta di soggiorno, ai sensi dell'articolo 4, comma 1, del decreto legislativo n. 23 del 2011, e per il restante 50 per cento acquisito dal bilancio dello Stato ai fini del finanziamento degli interventi connessi allo svolgimento dei prossimi Giochi olimpici e paralimpici invernali. Il comma 7 rinvia a un decreto del Ministro dell'Economia e delle finanze, di concerto con il Ministro del Turismo e il Ministro dell'Interno, d'intesa con la Conferenza Stato-città ed autonomie locali, la disciplina relativa all'individuazione del maggior gettito derivante dal comma 6 e della relativa acquisizione al bilancio dello Stato. Il comma 7- L'articolo 5 reca disposizioni urgenti per la definizione di contenziosi. In particolare, il comma 1 prevede l'attribuzione di un contributo al Ministero della Salute non superiore a 110 milioni di euro per l'anno 2025 per il pagamento di obbligazioni pecuniarie conseguenti a sentenze di condanna e transizioni. Il comma 2 assegna un contributo massimo di 40 milioni di euro per l'anno 2025 ai comuni capoluogo di città metropolitana che hanno terminato il periodo di risanamento finanziario quinquennale decorrente dalla prima annualità del bilancio stabilmente riequilibrato per i quali, alla data del 31 luglio 2025, risulta approvato il rendiconto della gestione dell'organo straordinario della liquidazione e che sono destinatari di sentenze di condanna della Corte europea dei diritti dell'uomo per inadempimento di obbligazioni di pagamento, riconosciute da provvedimenti giudiziari. Il comma 3 dispone la concessione di un'anticipazione, nel limite massimo di 3 milioni di euro per l'anno 2025, in favore dei comuni aderenti al Consorzio Azienda Servizi Ambiente - ASA - e disciplinando le modalità di riconoscimento e di restituzione dell'anticipazione. Il comma 4, infine, rinvia, per la copertura finanziaria degli oneri derivanti dai contributi di cui ai precedenti commi 1 e 2, alle disposizioni di cui all'articolo 7. L'articolo 6 reca “Disposizioni urgenti in materia di riorganizzazione dell'Associazione italiana della Croce rossa”. In particolare, il comma 1 assegna all'Ente strumentale alla Croce rossa italiana in liquidazione coatta amministrativa la somma di 21.522.800 euro da trasferire ai comitati provinciali e locali e ai loro aventi causa, nonché all'associazione della Croce rossa italiana, al fine di estinguere i crediti iscritti nello stato passivo alla data di entrata in vigore della disposizione in esame. Il comma 2 prevede, inoltre, il trasferimento dei residui attivi e passivi aventi causa giuridica negli 2012 e 2013 e non ancora riscossi o pagati ai nuovi comitati locali e provinciali della Croce rossa, che hanno assunto la personalità giuridica di diritto privato dal 1° gennaio 2014. Il comma 3 dispone, infine, l'estinzione a titolo definitivo dei crediti accertati dalla procedura liquidatoria a carico dei singoli comitati territoriali della Croce rossa. L'articolo 6- L'articolo 7 reca le disposizioni finanziarie per la copertura degli oneri derivanti dal decreto-legge in esame. In particolare, il comma 1 reca la copertura finanziaria degli oneri derivanti dagli articoli 1 e 2, dall'articolo 3, comma 2, dall'articolo 4, commi 1, 4 e 5 e dall'articolo 5, commi 1 e 2, quantificati pari a 2.178.031.830 euro per l'anno 2025 e 2.026.830 euro annui a decorrere dall'anno 2026. Per effetto delle modifiche approvate in sede referente, gli oneri derivanti da tali disposizioni per l'anno 2025 sono, dunque, aumentati di 5.397.000 euro. Il comma 2 reca una clausola di invarianza finanziaria riferita alle restanti disposizioni del decreto-legge. Infine l'articolo 8 dispone che il provvedimento in esame entri in vigore il giorno successivo a quello della sua pubblicazione nella

## Intervento di "GIORGIANNI Carmen Letizia" - "FDI"

(FDI). Grazie, Presidente. Colleghe e colleghi, già prima di me i colleghi relatori hanno elencato, in maniera perfetta e puntuale, il contenuto del provvedimento. Quindi, non mi rimane che fare una disanima più generale, più politica del testo, perché oggi non stiamo discutendo solo un decreto economico, stiamo parlando di un provvedimento che parla all'Italia reale, a chi produce, a chi studia, a chi cerca casa, a chi lavora negli ospedali, a chi indossa una divisa e ai giovani che rendono i nostri territori il motore di sviluppo per i prossimi anni. Il decreto è composto, come dicevano anche i relatori, da 8 articoli. Poi, durante l'esame parlamentare, è stato ampliato e migliorato con nuovi contenuti e nuovi interventi. Quindi, non un testo ritoccato in fretta, ma un provvedimento reso ancora più preciso, più puntuale, più equilibrato e, soprattutto, più aderente ai bisogni reali. Questo decreto mette risorse vere su priorità altrettanto vere, non distribuisce L'articolo 1 è il cuore infrastrutturale, il cuore industriale di tutto il provvedimento. Parliamo di scelte e non solo di cifre. Investiamo 1,4 miliardi sulla rete ferroviaria tradizionale, 400 milioni sul contratto di programma 2022-2027: sono investimenti che diventano automaticamente cantieri, lavoro, logistica più efficiente, trasporto merci più competitivo. Ogni euro messo nelle infrastrutture, come sappiamo bene, non è spesa pubblica, è politica economica: significa filiere produttive, innovazione e significa, ovviamente, crescita. E lo stesso vale per il contributo IFC per il settore privato ucraino: è una misura che unisce politica estera e impresa; solidarietà, certo, ovviamente, ma anche opportunità per le nostre aziende che vorranno partecipare alla ricostruzione; cooperazione che diventa anche industria. E poi l'articolo 2, che parla ai giovani, parla di casa, di digitale, di sanità. Qui ci sono tre scelte ben chiare. Casa e autonomia, più 75,6 milioni al Fondo di garanzia per la prima casa: non retorica sulla gioventù, ma strumenti concreti per permettere ai giovani di ottenere credito, perché con noi lo Stato non regala, ma accompagna. Poi il secondo indirizzo, l'innovazione digitale: 3,5 milioni al Fondo per l'innovazione tecnologica e la digitalizzazione. Non sono solo numeri, ma benzina per accendere uno Stato più rapido, meno burocratico e più vicino ai cittadini. Un Paese digitale, come sappiamo, è un Paese che funziona. E poi il terzo indirizzo, le professioni sanitarie: lo stanziamento raddoppia per il 2025. È un messaggio forte, la qualità della sanità non dipende solo dai medici, ma anche da un sistema intero di competenze qualificate. Quindi, la formazione non deve essere un lusso, ma assolutamente un investimento. L'articolo 3, gli investimenti che devono diventare realtà, perché troppo spesso le opere pubbliche restano bloccate, intrappolate nei cassetti. Invece, con questo decreto fissiamo una scadenza: entro il 31 dicembre 2026, pena la revoca delle risorse del Piano complementare al PNRR. Basta proroghe infinite, le risorse pubbliche vanno a chi le trasforma in opere, non a chi accumula ritardi. Poi l'articolo 3- Con questo decreto diciamo una cosa semplice: chi serve lo Stato non può aspettare lo Stato. Quindi finanziamo 12,3 milioni per gli straordinari arretrati dei Vigili del fuoco, 12,6 milioni per il 2025, 3 milioni ai volontari, spesso unica difesa dei nostri territori, e 61 milioni alle Forze di Polizia. Non è solo contabilità, è soprattutto rispetto Sosteniamo anche lo sport nelle scuole, con 10 milioni a Sport e Salute, perché l'Olimpiade non è solo spettacolo, è turismo, economia, reputazione internazionale, prevenzione sanitaria anche, grazie allo sport; e diamo ai comuni strumenti più equilibrati per gestire l'imposta di soggiorno, senza pesare sui cittadini. Poi gli articoli 5, 6- Infine finanziamo la cooperazione di polizia con i Paesi extra-UE sulle rotte migratorie. La sicurezza della frontiera si costruisce con accordi internazionali, non solo, ovviamente, ai confini. Quindi, questo decreto dimostra una cosa semplice: l'Italia non cresce con gli annunci e con gli slogan, ma con le opere, con infrastrutture vere, con formazione che produce valore, con sicurezza pagata e finalmente valorizzata, come è giusto che sia, e con i giovani messi finalmente in una condizione di poter pensare al loro futuro e non solo aspettarlo. La nostra scelta è chiara: non assistiamo, abilitiamo, in qualche maniera realizziamo. Per queste ragioni, confermo il nostro sostegno convinto a questo provvedimento

## Intervento di "GRIMALDI Marco" - "AVS"

(AVS). Grazie, Presidente. Colleghe e colleghi, di recente ho letto l'indagine del Censis appena pubblicata: gli italiani non sono mai stati così insicuri. È colpa dei migranti? No, direi che questa risposta non c'è, nemmeno nelle prime dieci. Le persone temono di non potersi curare, di restare sole da anziane, di non farcela a pagare bollette e farmaci. Per l'esattezza, il 78 per cento ha perso fiducia nella sanità pubblica, il 72 per cento pensa che lo Stato non saprebbe aiutarli in caso di disastro, soprattutto ambientale. Dal 2011 al 2025, la ricchezza delle famiglie è crollata dell'8,5 per cento: i giovani restano disoccupati e l'84 per cento dei nuovi occupati ha più di cinquant'anni. Intanto, il 43 per cento dei pensionati mantiene figli e nipoti. È il familiare a reggere il Paese. È questa la premessa che non possiamo tacere, questa è la realtà. Dentro questa realtà, con l'ultima manovra, il Governo ha ancora tagliato i servizi pubblici e ha aumentato, come sapete, la spesa militare. Eppure, il 66 per cento degli italiani preferirebbe rinunciare, appunto, al riarmo piuttosto che ai servizi sociali. Oggi ci presentate un decreto da oltre 2,17 miliardi di euro descrivendolo come ossigeno per gli investimenti, l'innovazione e la spesa sociale. La realtà è che si tratta di 6 articoli che raccontano la strategia economica per il prossimo anno, la stessa della manovra, qualche misura di contorno all'ennesimo spreco di risorse. Noi lo diciamo qua, visto che lo facciamo in gran solitudine, la corsa verso i Giochi olimpici Milano-Cortina del 2026 è l'ennesima dimostrazione di quello che si poteva fare e si è fatto male: un aumento di 44 milioni di euro di fondi operativi del commissario straordinario; la sua capacità di spesa complessiva che schizza dal tetto iniziale di 228 milioni a 272 milioni di euro; il budget iniziale viene elevato di oltre 5 volte. L'ennesimo costo enorme ai danni della finanza pubblica per un evento che pagheremo con una montagna di soldi. Ci avete presentato le Olimpiadi Milano-Cortina a costo zero per l'economia e, ovviamente, anche per l'ambiente. Nel Oggi sappiamo dal Ministro Abodi che i costi hanno raggiunto 5,4 miliardi di euro: 1,9 per i costi organizzativi e 3,5 per finanziamenti di infrastrutture e opere pubbliche. Di queste, solo il 15 per cento sono infrastrutture sportive strettamente legate alla manifestazione olimpica. Ma si sa, i grandi eventi sono sempre occasioni per ingrassare gli interessi di qualche privato a spese della collettività. E ancora, 30 milioni di euro per la stipula da parte del Dipartimento per lo Sport di convenzioni per usare l'Arena PalaItalia Santa Giulia. Ma non basta. Volete che i comuni vicini della Lombardia e del Veneto aumentino l'imposta di soggiorno fino a 5 euro a notte. Insomma, volete raddoppiare quella tassa. Ve lo ha detto Confcommercio, ve lo ha detto Federalberghi, ve lo ha detto anche il Codacons: questa norma è assolutamente da scongiurare. È un danno al turismo e alle piccole strutture ricettive locali. Ve l'ha detto l'ANCI: la tassa di soggiorno non può trasformarsi in un bancomat di Stato. Sì, perché il 30-50 per cento del maggior gettito andrà allo Stato e non ai comuni. A proposito di federalismo fiscale, un prelievo coatto senza benefici per il territorio e le comunità locali. Certo, ci sono anche misure che ci trovano d'accordo, lo abbiamo detto: il rifinanziamento per 1,84 miliardi per la rete ferroviaria, i 75 milioni per il Fondo di garanzia per la prima casa, le risorse per il Fondo innovazione in tecnologie e digitalizzazione per le borse di studio e il sostegno al Ministero della Salute per le obbligazioni e ai comuni capoluogo di città metropolitana che hanno concluso il risanamento finanziario. Ma vi chiediamo, appunto, con i nostri emendamenti, che voteremo domani, di stralciare tutto ciò che niente ha a che vedere con l'innovazione e la spesa sociale. Siamo pronti a fermare gli emendamenti della maggioranza che già si muovono in una sola direzione, cioè favorire interessi privati o stringere accordi pericolosi, scavalcando ogni principio di trasparenza. Così ci riproponete l'ospedale Bambino Gesù. Garantisce lo Stato per la vendita della struttura al Vaticano: un ennesimo colpo inferto alla sanità pubblica a favore di quella privata. Lavori per la ristrutturazione per 400 milioni di euro a carico dell'INAIL, quindi con soldi pubblici, però il nuovo Bambino Gesù usufruirà di tutti i vantaggi dell'extraterritorialità: nessuna IVA sulle merci, nessuna IMU sull'immobile, personale medico e paramedico non soggetto all'Irpef. L'assistenza pediatrica verrà accentrata nelle mani del Vaticano e, intanto, prezzo dell'immobile, termini di concessione e canoni di affitto restano segreti, mentre per le strutture private laziali si prevede un aumento da 750 a 810 posti letto e in quelle pubbliche una riduzione da 1.111 a 1.014. Poi c'è la vicenda Santanche', che colpisce ancora con l'emendamento per mettere a sua disposizione il personale dell'Ales, società Ma ci inquieta - e ho concluso - uno degli ultimi emendamenti: quello con cui volete utilizzare una spesa di 20 milioni di euro di interventi straordinari di cooperazione di Polizia; cooperazione con Paesi, non appartenenti all'Unione europea, di importanza prioritaria per le rotte migratorie. Lo proponete senza citare i Paesi eventualmente coinvolti, al di fuori di qualsiasi trattato o intesa. Quali sarebbero questi Paesi? Lo abbiamo chiesto al Governo, anzi alla Sottosegretaria, che è qui presente, ma non ci è stata data nessuna risposta. Quali sono? La Libia delle milizie di Almasri e di El Hishri? La Tunisia del tiranno Saied? L'Egitto, nelle cui prigioni vengono inghiottiti i cittadini italiani? Ecco, siete bravi prestigiatori. Tirate sempre fuori dal cappello risorse per foraggiare l'esternalizzazione delle frontiere, che ieri è stata consacrata proprio anche nell'Europarlamento. Ricordiamo, però, agli italiani che queste risorse sono state tolte in un settore che doveva essere strategico: quello della riforma della Polizia locale. Io lo dico perché, poi, di queste cose non se ne parla mai dal punto di vista tecnico. Esattamente, come avete fatto a non utilizzare, per tutto quest'anno, risorse che sono necessarie per la Polizia locale e, in questi poco più di 20 giorni, come riuscirete a impegnare queste risorse, tra l'altro, per progetti che non sono circostanziati, che non hanno trattati, che non prevedono nemmeno l'individuazione dei Paesi con cui collaborerete? Sono risorse che rischiano di essere affidate ai peggiori aguzzini. Intanto, disegnate un futuro di austerità per tutto il resto del Paese. Ve l'abbiamo detto aprendo questo intervento: siccome siete alchimisti, alchimisti della paura, cercate di ottenere il consenso, alimentando le angosce degli elettori. Allora, dovete rivedere le vostre priorità, perché le persone non hanno più paura dello straniero, hanno paura dello Stato e, visto che lo rappresentate Per questo, invito tutti noi delle opposizioni a comprendere quanto dura sia questa notte e quanto difficili siano gli incubi degli italiani. Per questo, per noi è ancora più difficile costruire, progettare e organizzare la speranza

## Intervento di "MANCINI Claudio" - "PD-IDP"

(PD-IDP). Grazie, Presidente. Colleghi, componenti del Governo, gentile relatore, gentile relatrice, discutiamo oggi sulla conversione del decreto-legge recante misure urgenti in materia economica, un provvedimento che, nelle intenzioni, dovrebbe intervenire su capitoli rilevanti della vita dei cittadini: dal rifinanziamento della società delle ferrovie, all'organizzazione dei Giochi olimpici e paralimpici invernali Milano-Cortina 2026, fino a norme sul sostegno al settore privato ucraino, agli enti locali e misure per giovani, università e digitalizzazione. Nella realtà, però, ci troviamo ancora una volta davanti a un decreto Ed è proprio qui che emerge, cari colleghi, il nodo politico. Questo non è un Governo che fa riforme, non è un Governo riformatore. Lo abbiamo detto più volte, ma ogni provvedimento che arriva in Aula lo conferma. Non c'è una grande riforma che affronti davvero i nodi strutturali del Paese. Non c'è una riforma per il rilancio dell'istruzione, non c'è una riforma per il diritto allo studio, non c'è una strategia per colmare il divario tra Nord e Sud. Non c'è un piano industriale che accompagni le nostre imprese nelle transizioni tecnologiche e ambientali in corso. Anche questa volta, come sta avvenendo anche al Senato con la manovra, le poche risorse disponibili vengono frantumate in una miriade di interventi disorganici, perdendo forza e capacità di incidere davvero sulla crescita e sul benessere delle italiane e degli italiani. Una strategia di lungo periodo sarebbe oggi più che mai necessaria, soprattutto alla luce dello stravolgimento commerciale e politico globale dei dazi introdotti dall'amministrazione Trump, che hanno già inciso e continueranno a incidere negativamente sugli equilibri della nostra bilancia commerciale, in un sistema produttivo nazionale già in crisi. Ed è questa assenza di visione che si riflette puntualmente nei risultati economici. La Commissione europea certifica, per il 2025, una crescita del prodotto interno lordo di appena lo 0,4 per cento; un dato che fotografa un Paese sostanzialmente fermo, che evita la recessione solo grazie agli investimenti del PNRR, voluti, negoziati e costruiti dal Governo Conte con il Commissario Gentiloni, con il Ministro Gualtieri, con David Sassoli, Presidente del Parlamento europeo. Risorse che, se fosse dipeso da voi, che eravate all'opposizione, non sarebbero mai arrivate. Ed è un dato, quello sul PIL, che delinea un quadro ancora più preoccupante per il 2027, collocando l'Italia all'ultimo posto nell'Unione europea per crescita del PIL. In questo contesto è ancora più evidente la debolezza delle vostre proposte relativamente a giovani, università, istruzione e digitalizzazione contenute all'articolo 2 di questo decreto. Anche qui, infatti, si ripete lo stesso schema: interventi di breve respiro, frammentati, limitati a un solo esercizio finanziario. Piccoli aggiustamenti al Fondo di garanzia per la prima casa, un modesto incremento delle borse di studio universitarie, rifinanziamenti limitati ai programmi di innovazione digitale: tutte misure che, per la loro portata e per la loro natura La dispersione scolastica è ancora vicina al 10 per cento, più della metà della popolazione adulta italiana è priva delle competenze digitali di base necessarie per esercitare pienamente i propri diritti di cittadinanza e i consumi culturali restano tra i più bassi d'Europa. Di fronte a questo scenario, Presidente, sarebbe naturale attendersi un intervento organico, un impegno strutturale, un piano pluriennale, un afflato su istruzione, università, ricerca, cultura e innovazione, e invece niente. Nel decreto non troviamo alcuna riforma incisiva né sul diritto allo studio, né sul numero dei laureati, né sulle politiche abitative volte a sostenere i giovani nella conquista della loro autonomia. Per il famoso Piano Casa per i giovani, Presidente, più volte annunciato con grande enfasi dal Governo, per cui, come stimato dall'Osservatorio sui conti pubblici italiani, servirebbero 15 miliardi di euro, semplicemente non c'è nulla, non compare né qui, né altrove, in nessun provvedimento. Questo decreto, in sostanza, rispecchia l'approccio del Governo anche nel metodo con cui è stato costruito e discusso. Il copione è sempre lo stesso: nessun dialogo con l'opposizione e selezione unilaterale delle misure da approvare e di quelle da respingere. In Commissione bilancio la maggioranza si è persino attribuita il diritto di stabilire da sola quali fossero gli interventi prioritari e urgenti e quali, invece, dovessero essere non ammessi alla votazione. Così troviamo misure particolari, come l'ampliamento e il rinnovo dei binari del deposito ferroviario di Dinazzano oppure i fondi per ridisegnare il nodo del trasporto ferroviario nel comune di Ferrara, ma non si trovano mai le risorse per discutere le proposte dell'opposizione, che non vengono ammesse al dibattito per mancanza di copertura. Emblematico di questo disinteresse per le posizioni dell'opposizione è quanto avvenuto sull'articolo 3 del provvedimento, dedicato ad allineare i cronoprogrammi procedurali degli interventi ricompresi nel PNRR. È un articolo che, per l'obiettivo dichiarato, avrebbe richiesto una maggiore attenzione alle difficoltà operative dei comuni, che sono i principali soggetti attuatori di molti interventi. I comuni sono il pilastro dell'attuazione del Piano. Ed è proprio per questo che avremmo dovuto interrogarci seriamente su quello che succederà dopo, su come si potranno continuare a garantire investimenti e risorse, e, come segnalato dall'ANCI, a proposito della proroga del Fondo, capire come evitare che vengano definanziati interventi che sono a un passo dalla conclusione. Sulla stessa Milano-Cortina si è evidenziato il vostro disinteresse per le nostre pressioni. La collega Roggiani ha segnalato una disparità grottesca: tutti i comuni coinvolti nell'organizzazione dei Giochi possono autorizzare straordinari al personale impegnato in vista dell'evento, tutti tranne Milano. Per quale motivo il comune capoluogo, che ospita l'evento, dovrebbe essere escluso dalla facoltà minimale e di buon senso di riconoscere gli straordinari ai propri dipendenti? Su questo non c'è stata risposta, non c'è stata discussione, ma solo un invito al ritiro e poi la bocciatura o il parere contrario. È la conferma, la dimostrazione di come avete proceduto senza un confronto con i territori e con chi rappresenta l'opposizione in questo Parlamento. Una menzione particolare voglio farla sulla vicenda dell'Ospedale Carlo Forlanini di Roma. Si prevede il trasferimento dello storico complesso allo Stato. Immaginiamo che questo sia propedeutico ad un accordo con la Santa Sede per l'utilizzo come ospedale pediatrico, come sede sostitutiva per l'Ospedale Bambino Gesù di Roma. Però - abbiamo presentato un emendamento, che non è stato preso in considerazione, e lo riproporremo in Aula e poi in un ordine del giorno - non viene introdotto un vincolo di destinazione rispetto alla destinazione sociosanitaria. Ora, a pensar male si fa peccato, ma a volte ci si indovina. Già in passato l'amministrazione di centrodestra della regione Lazio provò lì una trasformazione di tipo residenziale, una vendita di quel patrimonio. Noi confermiamo, come Partito Democratico, che siamo d'accordo all'utilizzo del bene da parte dello Stato anche in un accordo internazionale, come proposto dalla precedente amministrazione regionale, a condizione che venga definito il vincolo di destinazione sociosanitaria Il provvedimento contiene poi un importante, dal nostro punto di vista, e positivo emendamento che dispone la chiusura della gestione commissariale del debito storico di Roma Capitale accumulato fino al 2008. Non si tratta di un favore verso una parte politica o verso chi Le risorse già disponibili erano più che sufficienti a tale chiusura, dal momento che, sin dalla gestione commissariale, lo Stato e Roma Capitale concorrono al pagamento del debito rispettivamente con 300 e 200 milioni di euro l'anno. Il comune preleva queste risorse con un'addizionale straordinaria dello 0,4 aggiuntiva a quella ordinaria dello 0,5 e una quota dell'addizionale aeroportuale. Queste risorse, dal 2009, sono regolarmente destinate alla copertura da parte di Roma dei debiti della gestione commissariale. Per rendere possibile una chiusura immediata, occorreva definire un meccanismo di anticipazione di cassa, che consentirà, nei prossimi mesi, di aggiornare il piano di estinzione del debito e di quantificare le risorse residue, che potranno essere destinate alla riduzione delle addizionali comunali e dell'onere per le casse dello Stato. È chiaro che, se da questo percorso emergerà un avanzo, esso dovrà andare da subito a beneficio delle romane e dei romani, a partire dalla possibile riduzione dell'Irpef, che il sindaco Gualtieri ha già annunciato Però deve essere chiaro, Presidente: non c'è nessun regalo a Roma, i romani hanno pagato per 15 anni gli oneri della gestione commissariale con un'addizionale significativa, che ha contribuito ad indebolire il tessuto produttivo della capitale. Tante aziende hanno lasciato la città in questi 15 anni anche perché gli oneri fiscali erano maggiori che altrove. Noi confidiamo che, con questo impegno corale del Parlamento che si completa con questo emendamento, Roma possa tornare, anche per ragioni fiscali, più attrattiva per l'attrazione di investimenti, che ovviamente non seguono solo il criterio della convenienza fiscale ma anche quello della convenienza fiscale. Presidente, in conclusione, questo decreto conferma, nel suo insieme, tutte le criticità del metodo di fare la legislazione della maggioranza: provvedimenti disorganici, assenza di visione, scarsa attenzione agli enti locali, centralismo delle scelte e opacità nei processi decisionali. L'Italia per noi ha bisogno dell'esatto contrario, cioè di programmazione, di coerenza, di riforme, di capacità di ascolto, di investimenti mirati che sappiano dare prospettiva, di un rapporto leale e collaborativo tra Stato e autonomie locali. È in questa direzione, Presidente, che il Partito Democratico continuerà a lavorare in quest'Aula e soprattutto fuori da quest'Aula

## Intervento di "TORTO Daniela" - "M5S"

(M5S). Grazie, Presidente. Sembrava poco fa di essere tornati ai tempi dell'adolescenza, quando in TV trasmettevano la pubblicità di Immobildream. Non so se ve la ricordate: “noi non vendiamo sogni, ma solide realtà”! Questo è il motto e lo slogan di Fratelli d'Italia Poi, però, andiamo a vedere e ci troviamo davanti all'ennesimo decreto Questo decreto è una toppa gigantesca che voi state mettendo sui problemi che avete creato voi stessi al Paese, e parto dal metodo, Presidente, perché qui si è portato, come dicevo, un testo che parla di tutto e di più, che è stato cambiato fino all'ultimo minuto. Pure il Comitato per la legislazione ha evidenziato dei tratti insoddisfacenti, perché ricordo che è stata richiamata l'attenzione sui tempi di deliberazione dei decreti in Consiglio dei ministri e la loro entrata in vigore conseguentemente alla pubblicazione in Però sembra che tutto questo freghi poco al Governo, come se oggi non foste al Governo di una Nazione, ma al comando di uno Stato che state plasmando a vostro piacimento. E quindi dibattito zero, lavori in Commissione che risultano un piccolo teatrino di parti, dai Sottosegretari alla maggioranza che, in qualche modo, cercano di mascherare al meglio le operazioni senza né capo, né coda. Di certo, tutto si fa tranne che tenere a cuore l'interesse e i bisogni del Paese. E qui entro nel merito del provvedimento, perché, Presidente, qui abbiamo 1 miliardo e 800 milioni di euro, nel 2025, sulla rete ferroviaria. Quindi, chi ascolta da fuori finalmente dirà: oh, investono sui treni. Eh no, no, perché poi leggiamo queste pagine e viene fuori che non c'è alcun vincolo serio sull'equità territoriale, non c'è alcun criterio chiaro per le aree interne, per il Mezzogiorno e per i territori abbandonati, non c'è garanzia di trasparenza sugli appalti. Vede, Presidente, al Ministro Salvini oggi va un bell'applauso, perché ve lo ricordate lo slogan “L'Italia che corre”? Eh sì, adesso l'abbiamo capito, perché con il Ministro Salvini corrono gli appalti, non i treni; ai treni restano i chiodi e i ritardi, e questo è quello che abbiamo contestato, sotto questo punto di vista. Poi c'è il capitolo investimenti e fondi. Mettete 40 milioni nel 2025 per sostenere il settore privato ucraino nella ricostruzione. Sul piano internazionale si può discutere; non la penseremo mai come voi e prendiamo posizioni antitetiche - e va bene, ci sta - ma il punto è un altro: dentro i nostri confini, per le nostre imprese e per i nostri distretti produttivi in crisi da oltre 32 mesi, perché non vi impegnate allo stesso modo? Voi eravate i patrioti, quelli che “l'Italia viene prima”. Cos'è, non ci credete più? Evidentemente no oppure non vi serve più questa narrazione. E ancora, con questo decreto autorizzate il MEF a conferire fino a 170 milioni nel 2025 in fondi gestiti da Invimit per valorizzare e dismettere immobili pubblici; e questo voi dite che è efficienza. Beh, noi diciamo che è l'ennesimo pezzo di patrimonio pubblico che rischia di finire in circuiti finanziari poco trasparenti senza un vero controllo democratico. Rifinanziate poi un programma di miglioramento genetico in zootecnia, che conta circa due milioni. Piccolo importo, piccolo settore infilato in questo decreto che, invece, dovrebbe parlare di grande strategia economica. Anche un bambino capirebbe che questo è il simbolo di come per voi le norme siano un'accozzaglia di favori utili ad accontentare chi? Chi lo sa, magari chi in cambio vi promette consenso, perché è questo che voi inseguite, il consenso, i sondaggi, e del popolo, che poi non ce la fa ad arrivare a fine mese, poco più vi importa. E veniamo alla casa, il Piano casa, quello per cui il Vice Premier Tajani sarebbe disposto a ballarci su, promettendo stabilità e garanzia. E vediamola questa garanzia, perché in legge di bilancio prima il Vice Premier vota a favore di una tassazione sulla casa e poi il giorno dopo che fa? Se ne va in giro a dire: “toglieremo la tassazione, perché noi vi teniamo a cuore, noi teniamo a cuore i giovani”. Quindi, praticamente stanno fingendo di risolvere un problema che hanno creato loro, che ha votato lo stesso Tajani in Consiglio dei ministri. Ipocrisia pura. Vado avanti, perché nel decreto ci sono 75,6 milioni di euro in più per il Fondo garanzia prima casa. Titolo bellissimo: aiutiamo i giovani a comprare casa. Sì, poi andiamo a leggere come funziona e il fondo aiuta chi la banca considera già affidabile. Sapete che cosa significa questo? Che il giovane con contratto stabile viene aiutato, la famiglia con due redditi certi viene aiutata, gli amici di partito se ne possono andare in giro tranquilli e poi il precario, il E arrivo a parlare di digitale, altro tema infilato nel “decretino”. Rifinanziate il Fondo per l'innovazione tecnologica con 3 milioni e mezzo di euro nel 2025 e ora dobbiamo ricordarci che, però, mentre in Italia milioni di cittadini non hanno una connessione adeguata, molti comuni non riescono a erogare servizi digitali decenti, il divario digitale tra Nord e Sud è ancora enorme, il Ministro Giorgetti gioca a fare il Babbo Natale e pensa di fare un grosso regalo quando parla di 3 milioni e mezzo sul digitale. Guardi, caro Ministro Giorgetti, se ci sente fuori da questi palazzi, con 3 milioni e mezzo di euro un grande comune riesce a malapena a rifare il portale Per voi la digitalizzazione è un titolo da comunicato stampa, non una strategia di emancipazione e di trasparenza per i cittadini italiani. E vi dico di più, perché su questo voglio sbloccare un ricordo. Il Fondo per l'innovazione tecnologica e la digitalizzazione è stato istituito con una dotazione iniziale di 50 milioni nel 2020. Lo ricorderanno, quelli di Fratelli d'Italia, quando si strappavano le vesti contro il decreto Rilancio, ovvero durante il Governo “Conte 2”. E sempre durante quel Governo la dotazione del Fondo è stata incrementata di 5 milioni di euro per il 2022, 10 milioni di euro per il 2023 e 20 milioni di euro per l'anno 2024, con la legge di bilancio 2022, Governo Draghi. Poi siete arrivati voi e sapete che avete fatto? Con un colpo di spugna avete ridotto la dotazione del Fondo per far fronte alla copertura degli oneri per il funzionamento del Comitato nazionale per la celebrazione del bicentenario della morte di Alessandro Volta. Roba forte, complimenti E poi, giacché abbiamo parlato dei servizi sanitari Per carità; per carità, tutte realtà importanti, nessuno lo nega. Ma le altre? Perché sono stati bocciati emendamenti per l'ospedale di Napoli? Perché? C'è una categoria A e una categoria B per questo Governo? Evidentemente sì, però, mentre voi curate le vetrine di eccellenza, io vi voglio far presente che i pronto soccorso nelle nostre città italiane sono in trincea. I reparti chiudono, gli infermieri scappano, i cittadini attendono per mesi, se non per anni per una visita. Mettete, fino a 110 milioni nel 2025, delle risorse che servono a pagare - pensate un po' - le sentenze e le transazioni delle aziende sanitarie; cioè per coprire i danni, i contenziosi, gli errori accumulati nel tempo dalle aziende sanitarie che sono strettamente legate alla gestione regionale. E allora vogliamo dirla tutta? Perché parte di questo contenzioso tra i servizi sanitari regionali e i soggetti coinvolti, pensate un po', che cosa riguarda? Il riconoscimento della gratuità di alcune prestazioni, con riferimento all'ambito socio-assistenziale. Questo è ciò che si deve sapere, che si deve dire quando si illustra un decreto perché, vedete, questa non è prevenzione, non è programmazione. Questo è affrettarsi a pagare il conto di anni di definanziamento e di fallimento nella gestione della sanità. E poi la salute dei cittadini deve ancora aspettare perché il Governo Meloni è impegnato in altro, a creare solide realtà, come tenete tanto a ribadire. E voi però procedete veloci verso un modello che ha un preciso scopo: quello che chi può paga il privato, chi non può aspetta, finché sarà possibile aspettare però. Vedete, noi siamo di fronte a una privatizzazione strisciante, Presidente, e, quando ci si riempie la bocca di sanità pubblica, bisognerebbe ricordarsi che i numeri del bilancio di questo Governo vi smentiscono, perché niente c'è che il Governo Meloni abbia scritto e fatto per la sanità pubblica. Ci riferiamo a quella sanità pronta ad assistere gli ultimi, quelli che tante volte vi creano orticaria a sentirli: i poveri. Questa è una parola che rimandate al mittente, ma di poveri, caro Sottosegretario, ce ne sono tanti in Italia e dovreste iniziare ad occuparvi di loro. Passo al capitolo enti locali. Anziché ripristinare milioni di fondi che avete tagliato in questi ultimi anni a comuni e province, con questo decreto, botta di genio, arriva un capolavoro: l'imposta di soggiorno. Allora, voi che fate? Prorogate l'imposta di soggiorno per i comuni, rafforzate - come dite voi - la possibilità per i comuni turistici di aumentarla, sì, perché, poi, il 30 per cento delle entrate extra, voi le prendete per metterle sul bilancio dello Stato, con una scusa alquanto ipocrita: la scusa di finanziare i fondi per disabilità e minori. Apriamo allora una parentesi: sono fondi per disabilità a cui voi non credete e sapete perché possiamo dire tranquillamente questo? Perché continuate a bocciare richieste per un maggiore sostegno economico alla disabilità che questa opposizione puntualmente vi porta in ogni decreto. Vogliamo parlare della legge di bilancio, di quello che avete riservato ai Il risultato di queste vostre politiche, però, sarà che questo Governo userà la tassa di soggiorno dei comuni per coprire una spesa sociale che dovrebbe essere finanziata con risorse proprie, non scaricandola sui sindaci e sui cittadini. Questo non ve lo diciamo noi, perché dovreste parlare con ANCI, visto che avete i vostri massimi esponenti in prima linea lì, e dovreste ricordarvi che lo stesso ANCI vi accusa di utilizzare i comuni come bancomat pur di non tagliare le vostre spese pazze che, invece, riservate ad armi, a carrarmati e a scenari di guerra per questo Paese. Arrivo a toccare velocemente gli altri punti, Presidente. Nel decreto, c'è anche il tema sicurezza: vengono stanziati 20 milioni di euro per programmi di cooperazione di Polizia con Paesi extra europei cosiddetti prioritari sulle rotte migratorie. Non sappiamo quali Paesi siano, perché questo Governo ha deciso che alle opposizioni non è dato sapere. Ci dovrebbero spiegare però le motivazioni di questo impegno, perché non abbiamo trovato trasparenza sui criteri, valutazioni serie sugli impatti sui diritti umani, nessuna connessione con la politica di integrazione. Ve lo spieghiamo noi allora perché avete fatto questa manovrina. La vostra logica è sempre la stessa: si finanzia il racconto della sicurezza per tutti, mentre i problemi strutturali di accoglienza, di inclusione e di lavoro regolare non li affrontate, perché non sapete che fare. Spendete milioni di soldi degli italiani per far fare il giro del mondo in 80 giorni agli immigrati, dall'Albania all'Italia, dall'Italia all'Albania, sempre a spese degli italiani, e, nel frattempo, ci restituite un livello di immigrazione quadruplicato rispetto soltanto a qualche anno fa: ce la ricordiamo bene la signora del blocco navale che se ne andava in giro a dirlo in tutte le piazze; forse poi ci ha ripensato e ha detto che avrebbe inseguito addirittura sul globo terracqueo gli scafisti sui motoscafi. Pensate un po'! Non ne hanno beccato uno. All'unico criminale di guerra che si sono trovati sotto casa gli hanno fatto suonare il campanello: prego, si accomodi, torniamo a casa con un bellissimo volo di Stato Parlate, quindi, di sicurezza, di controllo del territorio, di tutela degli italiani, però, nel frattempo, avete fatto un disastro e, per di più, saccheggiate il Fondo creato dal Governo Conte per la Polizia locale e dirottate soldi verso operazioni di cooperazioni con Polizie di Paesi non europei. Un grande gesto, complimenti. Allora, arrivo a guardare un attimo la realtà, come farebbero tanti cittadini che non si dilettano in questi argomenti tecnici. Qui, in Parlamento e nel Governo italiano, si lavora da quattro anni per rafforzare chi è già forte - questo è il punto -, per scaricare i costi sui comuni e, quindi, sui cittadini contribuenti. Non c'è una sola misura strutturale che intervenga sulla tasca del cittadino per alzare i salari minimi, per combattere la precarietà, per ridurre il divario tra Nord e Sud. Niente di tutto questo è nel programma Meloni. Voi siete quelli che preferiscono mettere le città contro le province, i garantiti contro i precari, gli imprenditori contro i lavoratori. Questo è quanto di più grave possa fare un buon Governo. Dunque, Presidente, vado a chiudere, perché a noi tutto questo non sta bene. Vede, molti di noi, colleghi del MoVimento 5 Stelle, sono entrati in politica perché credono che combattere per tutti gli altri sia una missione e questo Governo vuole farci credere che fare politica per la collettività non sia possibile…

## Intervento di "TRANCASSINI Paolo" - "FDI" - ("Relatore per la commissione")

Presidente, onorevoli colleghi, l'Assemblea avvia oggi l'esame del disegno di legge di conversione del decreto-legge n. 156 del 2025 recante misure urgenti in materia economica, come risulta dalle modifiche apportate, nel corso dell'esame in sede referente, dalla Commissione bilancio. In proposito segnalo, in via preliminare, che il decreto-legge, originariamente composto da 8 articoli, a seguito delle modifiche introdotte nel corso dell'esame in sede referente risulta ora costituito da 13 articoli. Nell'illustrare sinteticamente le disposizioni del decreto-legge rilevo innanzitutto che l'articolo 1, modificato nel corso dell'esame in sede referente, dispone il rifinanziamento di autorizzazioni di spesa in favore di Rete ferroviaria italiana Spa e per la ricostruzione dell'Ucraina e reca disposizioni concernenti la società Autobrennero Spa. In particolare, i commi 1 e 2 incrementano le autorizzazioni di spesa a favore di RFI Spa, rispettivamente in misura pari a 1,4 miliardi di euro per l'anno 2025, per la copertura degli investimenti relativi alla rete tradizionale, e in misura pari a 400 milioni di euro per l'anno 2025 per il finanziamento del Contratto di programma-parte servizi 2022-2027. Il comma 3 specifica che, nelle more dell'aggiornamento del contratto di programma, RFI Spa è autorizzata ad utilizzare le citate risorse per le finalità indicate. Il comma 3- Il comma 4 prevede un contributo a fondo perduto pari a 40 milioni di euro nell'anno 2025 ad ERA-IFC, parte del Gruppo banca mondiale, a beneficio del settore privato ucraino durante e dopo il conflitto e, al contempo, per rafforzare le potenzialità di intervento dell'IFC a beneficio delle imprese italiane. Il comma 5 reca, infine, la quantificazione degli oneri derivanti dalle autorizzazioni di spesa di cui all'articolo 1, rinviando, per la relativa copertura finanziaria, alle disposizioni di cui all'articolo 7. L'articolo 2, anch'esso modificato nel corso dell'esame in sede referente, reca disposizioni volte al rifinanziamento di autorizzazioni di spesa in favore dei giovani, dell'innovazione tecnologica, della digitalizzazione e della formazione universitaria. In particolare, il comma 1 incrementa di 75,6 milioni di euro per l'anno 2025 la dotazione del Fondo di garanzia per la prima casa, di cui all'articolo 1, comma 48, lettera Il comma 2 incrementa di 3,5 milioni di euro per il 2025 la dotazione del Fondo per l'innovazione tecnologica e la digitalizzazione, istituito dall'articolo 239 del decreto-legge n. 34 del 2020. Il comma 3, modificato nel corso dell'esame in sede referente, incrementa di euro 4.423.830 per l'anno 2025 e di euro 2.026.830 annui a decorrere dal 2026 le risorse previste per il finanziamento delle borse di studio corrisposte agli specializzandi appartenenti alle categorie dei veterinari, odontoiatri, farmacisti, biologi, chimici, fisici e psicologi, disponendo il conseguente incremento del livello del fabbisogno sanitario nazionale standard cui concorre lo Stato. Il comma 4 rinvia, per la copertura degli oneri derivanti dall'articolo 2, a quanto previsto dall'articolo 7. L'articolo 3, modificato nel corso dell'esame in sede referente, reca disposizioni urgenti in materia di infrastrutture, investimenti, economia dello spazio e salute. In particolare, il comma 1 dispone che gli obiettivi finali individuati nei cronoprogrammi procedurali del Piano nazionale per gli investimenti complementari al PNRR devono essere raggiunti a pena di revoca del finanziamento, entro il termine massimo del 31 dicembre 2026 oppure entro il 31 dicembre dell'ultima annualità di iscrizione nel bilancio dello Stato delle risorse allo scopo previste a legislazione vigente, qualora successiva all'anno 2026. Il comma 2 stanzia, invece, 1,9 milioni di euro per l'anno 2025 per l'attività di miglioramento genetico esercitata sulle principali specie di interesse zootecnico, da realizzare nel rispetto della normativa in materia di aiuti di Stato nel settore agricolo. Il comma 3 rende permanenti le modalità di attribuzione delle risorse finanziarie statali alla Fondazione Human Technopole, già stabilite in via transitoria nell'ambito del Piano programmatico dell'attività scientifica pluriennale 2020-2024, e inerenti, per le annualità dal 2019 al 2024, allo stanziamento statale di cui all'articolo 1, comma 121, della legge n. 232 del 2016. Per effetto di tale previsione, gli impegni pertinenti ai capitoli del bilancio dello Stato potranno, quindi, essere assunti con cadenza trimestrale per quote di pari importo. Il comma 4, al fine di sostenere la transizione nel nuovo ospedale, Istituto mediterraneo per i trapianti e terapie ad alta specializzazione, di cui all'Accordo per la coesione 2021-2027 per la regione siciliana del 27 maggio 2024, approvato dalla giunta regionale, da ultimo, il 23 gennaio 2025 e alla delibera CIPESS del 29 novembre 2024, dispone la proroga dal 31 dicembre 2025 al 31 dicembre 2030 dell'autorizzazione alla regione Sicilia ad incrementare la valorizzazione tariffaria dell'attività sanitaria e delle funzioni del citato Istituto. Il comma 4- L'articolo 3- In particolare, il comma 1 reca un'autorizzazione di spesa per i pagamenti dei compensi per prestazioni di lavoro straordinario effettuate dal personale del Corpo nazionale dei Vigili del fuoco riferiti ad annualità precedenti al 2025 non ancora liquidate, mentre il comma 2 reca un'autorizzazione di spesa per la corresponsione del compenso per lavoro straordinario del personale del comma medesimo nel corso del 2025.

