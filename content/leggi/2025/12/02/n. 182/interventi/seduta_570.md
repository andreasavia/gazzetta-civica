---
tipo: INTERVENTI
seduta_id: 570
date: 20/11/2025
title: Discussione
page_references:
  - https://documenti.camera.it/apps/commonServices/getDocumento.ashx?idLegislatura=19&sezione=assemblea&tipoDoc=stenografico&nomefile=stenografico&idSeduta=0570&ancora=sed0570.stenografico.tit00020
  - https://documenti.camera.it/apps/commonServices/getDocumento.ashx?idLegislatura=19&sezione=assemblea&tipoDoc=stenografico&nomefile=stenografico&idSeduta=0570&ancora=sed0570.stenografico.tit00060
---

# Discussione sulle linee generali - A.C. 2655

## Intervento di "CASU Andrea" - "PD-IDP"

(PD-IDP). Grazie, Presidente. Avremo modo di leggere nella relazione, che ha depositato il relatore, il modo in cui riuscirà sicuramente a descrivere i passaggi che hanno portato a queste semplificazioni. Non era facile, vista la vastità dei temi trattati, farlo nei pochi minuti a disposizione. Per questo farò alcune condivisioni sul metodo e sul merito del provvedimento, condividerò in quest'Aula alcune riflessioni su questo, riservandoci, nel dibattito d'Aula, nella ripresentazione degli emendamenti di poter fare un lavoro puntuale, punto per punto, articolo per articolo. La prima riflessione è sicuramente sul fatto che non siamo di fronte a un testo di semplificazioni. Questo è il punto iniziale. Perché lo diciamo? Perché, quando alcuni anni fa lessi il libro di Cass Robert Sunstein, esperto di economia comportamentale, padre della teoria dei Il primo passo per costruire una semplificazione è di immaginare come eliminare tutte quelle complessità superflue, guardando al testo normativo non con gli occhi di chi scrive la legge, ma di chi deve essere chiamato ad applicarla. Il fatto stesso che noi oggi abbiamo un testo di 75 pagine, un Se non vi convince, ed è chiaro che non vi convince perché sono altri i vostri riferimenti, quello che è il lavoro di semplificazione che si è fatto durante la Presidenza Obama, perché il vostro orizzonte è quello della Presidenza Trump, del cappellino sfoggiato in tante occasioni, adesso vi state ponendo il tema di come riposizionare l'azione del Governo, avendo visto le foto alla cena in onore di Bin Salman e il ritorno di Elon Musk. Quindi, per alcune settimane non ne avete parlato, perché eravate un po' in dubbio sul capire se potevate riprendere la vostra battaglia per dare soldi pubblici al magnate statunitense, che avevate momentaneamente interrotto per i dissidi con il Presidente, adesso, invece, siete nelle condizioni di riprendere un po' quel tipo di attività su cui ci siamo tanto confrontati. Però, come sottolineato nell'intervento al Senato dal vicepresidente del gruppo Nicita, ci sono le linee guida mondiali della Commissione europea condivise dall'OCSE sul concetto di Oggi arriva in Aula, però, un altro testo rispetto a quello che era partito al Senato, perché è fatto da 74 articoli. Quindi, sono stati più che raddoppiati in seguito all'attività che è avvenuta nel Senato della Repubblica. Questa crescita ipertrofica non ha trovato alcuna corrispondente espansione nell'istruttoria e nell'approfondimento legislativo. Oltre la metà degli articoli oggi in discussione non è stata mai oggetto di audizione né al Senato, perché si trattava di emendamenti inseriti di corsa durante l'esame, né alla Camera, dove pure la Commissione non ha svolto audizioni sul testo, essendo stato concesso ai gruppi di indicare un solo audito - un solo audito! - per gruppo parlamentare, a fronte di 74 articoli e decine e decine di materie differenti che lambiscono e investono direttamente le competenze di quasi tutte - 14 - le nostre Commissioni permanenti. Siamo di fronte all'ennesimo provvedimento Non si tratta di procedure astratte ma si tratta della possibilità per ogni parlamentare, sia di maggioranza che di opposizione, di svolgere il proprio compito, di conoscere, di valutare, di proporre e di migliorare. Qui alla Camera, invece, ci siamo trovati di fronte a un testo sconfinato, senza che vi fosse tempo né spazio per poterne analizzare fino in fondo la portata, senza poter ascoltare tutte le parti interessate, non solo le parti che vi hanno proposto di fare la semplificazione, diciamo, come semplificazione per la loro azione, ma anche le parti coinvolte dalle conseguenze di queste semplificazioni e senza un reale confronto sui contenuti. Non solo, per l'ennesima volta gli emendamenti di merito presentati dall'opposizione - emendamenti concreti, tecnici e migliorativi - sono stati tutti respinti; tutti respinti con parere contrario indipendentemente dal contenuto. Un approccio questo che, per l'ennesima volta, svuota il lavoro parlamentare e indebolisce la stessa qualità normativa che entrambi i rami del Parlamento sarebbero chiamati a garantire. Noi continuiamo a pensare che la costruzione delle leggi richieda studio, ascolto e trasparenza, che la democrazia parlamentare sia una ricchezza e non un intralcio e che il pluralismo, quando è messo nelle condizioni di lavorare, produca norme più solide, più giuste e più efficaci. Oggi, purtroppo, assistiamo a un'impostazione opposta: testi riscritti in corsa, istruttorie sacrificate, confronto limitato, opposizioni non ascoltate. Un modo di procedere che non giova alla maggioranza, non giova all'opposizione e soprattutto non giova al Paese. Quanto al merito, il tempo è troppo poco per poter affrontare tutto quello che è contenuto in queste 75 pagine, però alcune questioni le voglio portare all'attenzione, perché penso sia indispensabile che in Aula ci siano interventi, anche perché il grido di allarme che abbiamo portato nei nostri emendamenti è un grido d'allarme che abbiamo raccolto. È il grido d'allarme lanciato dall'Associazione nazionale dei comuni italiani, dai nostri sindaci e dalle amministrazioni di ogni colore politico che sono ogni giorno, in prima linea, chiamate ad applicare anche le norme che scriviamo e che dovremmo perlomeno ascoltare nel momento in cui andiamo a modificare la loro azione. Parto, innanzitutto, quindi, dalle criticità dell'articolo 11 che interviene in modo improprio sul codice della strada, introducendo una concessione temporanea di sedime stradale a favore delle strutture alberghiere, misura che è stata formulata in modo tecnicamente errato e potenzialmente lesivo dell'autonomia degli enti locali, con rischi analoghi a quelli già emersi in passato per concessioni temporanee, poi divenute diritti consolidati. Da questo punto di vista, veramente vi chiedo di ascoltare e rileggere la nota, le osservazioni e le proposte emendative che sono state inviate a tutti i gruppi parlamentari dall'Associazione nazionale dei comuni italiani e di leggere gli emendamenti che noi abbiamo presentato. Troverete in questi emendamenti la chiara evidenza che, ancora una volta, la Ministra Santanche' ha sbagliato a cercare di travestire da semplificazione una norma che serve solo a scippare i comuni di scelte fondamentali e che con i nostri emendamenti vogliamo rispondere positivamente alle legittime esigenze delle strutture alberghiere senza però dare, al tempo stesso, un “calcio nel sedere” ai sindaci e alle autonomie dei territori, anche perché l'autonomia non può essere solo una parola vuota, svuotata di ogni significato, che serve solo ad alimentare una contrapposizione ideologica, ma poi non essere dimostrata nei fatti concreti. Noi chiediamo semplicemente tutto ciò che è giusto, perché è giusto che le strutture alberghiere possano e debbano avere procedure semplificate per ottenere la possibilità di avere un carico e scarico di fronte alla struttura alberghiera e permettere alle persone di raggiungere nel modo più comodo le strutture alberghiere. Ma chi può e deve decidere come questo può avvenire senza generare un impatto più complessivo nella mobilità di una città? Solo l'amministrazione di quella città, quale che ne sia il colore politico. Noi non possiamo togliere completamente ogni prerogativa ai sindaci e alle amministrazioni locali e pensare che, in virtù di una norma nazionale, si possa definire la mobilità di una strada sulla base delle esigenze di un soggetto che ha un'attività commerciale su quella strada. Stiamo parlando del suolo pubblico; non possiamo privatizzarlo con una falsa semplificazione. Dobbiamo piuttosto intervenire per semplificare quei processi e fare sì che i tempi delle domande, che la possibilità di ottenere risposte avvenga nel modo più rapido e più giusto che tenga conto delle esigenze, ma non calpestando le competenze delle amministrazioni. Non è una battaglia della sinistra o della destra: è una battaglia della tenuta complessiva di un sistema, in cui le norme non possono essere scritte contro chi le deve applicare, contro chi deve poi garantire la tenuta del sistema. Devono essere scritte insieme. Se l'ANCI ci chiede di modificare delle norme, andiamo nella direzione di modificarle. Facciamolo insieme. Troviamo insieme la formula. Io capisco che ci sia ormai, in questo monocameralismo alternato, una quasi impossibilità della seconda Camera di poter intervenire per dire la propria, perché ormai una cosa fatta al Senato è chiusa. Ma se i provvedimenti cambiano in corsa, se da 33 articoli si passa a 75 articoli, tra il Senato e la Camera, se non si poteva fare prima perché l'articolo non c'era e se non si può fare dopo perché è già passato al Senato, ma quando è il momento in cui si può fare un confronto parlamentare di merito sul fatto che, evidentemente, nell'inserire tutte queste riforme travestite da semplificazione, qualche Ministero ha fatto un errore, perlomeno, di inquadramento? Se si vuole decidere di fare una norma che stabilisce che le strutture alberghiere hanno diritto di imporsi sul suolo pubblico a prescindere da quelle che sono le ordinanze sindacali e i ruoli delle amministrazioni, si faccia un decreto che attribuisce pieni poteri per l'occupazione del suolo pubblico e in quella sede ci confronteremo sulle differenti visioni. Ma non è una semplificazione se togli di mezzo quel soggetto che poi deve garantire l'equilibrio complessivo giustamente delle attività commerciali e giustamente delle strutture alberghiere che devono avere diritto a esercitare la propria funzione, anche con riferimento a tutte quelle che insistono in certe vie… pensiamo ai centri storici delle nostre città. Ci sono realtà dove, di fatto, destinare piccole porzioni di suolo pubblico esistenti a una singola attività significa privare tutti gli altri anche della possibilità, magari, di poter passare in quel luogo o potervi transitare. Quindi, da questo punto di vista sull'articolo 11 mi sono voluto soffermare. Vedo anche la presenza in Aula del presidente della Commissione trasporti, Deidda, e penso che su questo ci possa essere un confronto utile, perché è una questione di competenza della Commissione trasporti. Io credo che su questo tema sia necessario andare in una direzione di correzione, che tenga conto di questa esigenza ma tenga conto anche dell'esistenza dei sindaci e dei comuni italiani. Quindi, da questo punto di vista, veramente è un appello a capire insieme le formule per poter intervenire nella sede emendativa, che potremo portare avanti nel passaggio in Aula. Passando dall'articolo 11 all'articolo 13, vediamo un altro tema che riguarda i trasporti su cui un'altra volta vi è, però, un interrogativo che impone una riflessione: la formulazione che rischia di sovrapporsi ai servizi di trasporto pubblico sottoposti a obbligo di servizio pubblico, alterando gli equilibri economici e finanziari dei sistemi regionali e locali e incidendo pesantemente sulla pianificazione degli enti territoriali. Ci sono forti dubbi anche su questo, non solo nelle note dell'ANCI, ma anche nel Stiamo cercando di correggere l'articolo 30, perlomeno di salvaguardare la destinazione delle risorse destinate al rinnovo del contratto degli autoferrotranvieri, che è stato sottoscritto lo scorso 20 marzo ed è stata disattesa quella che era la qualificazione delle risorse contenute nella manovra: mancano i fondi per il potenziamento del Fondo nazionale rispetto all'aumento dell'inflazione e agli altri costi, manca tutta una serie di altre voci e ci sono tagli pesanti nei confronti di tutto questo, ma se c'è poi un tema di Allo stesso modo non si può non accennare in questa sede - non abbiamo tempo di farlo diffusamente e lo faremo con gli emendamenti - all'articolo 44, con cui è stato riscritto, senza alcun confronto e senza alcuna istruttoria, uno degli istituti fondamentali del diritto di famiglia, delle successioni, che da più di ottant'anni aveva stabilito nella tutela delle quote dei legittimari un limite invalicabile nel caso delle donazioni. Ebbene, su questa previsione la nostra riflessione è semplice: non si può fare in una semplificazione. Se si vuole modificare il diritto di famiglia, se si vogliono modificare istituti che vivono da ottant'anni, si può fare con un confronto di merito, con un percorso di audizioni e di azioni che ci consenta, anche qui alla Camera, di poterci esprimere. Non potete modificare il diritto di famiglia senza nemmeno dirlo alle famiglie italiane. Poi, lo stesso ragionamento è quello che noi poniamo sulle disposizioni di cui all'articolo 35. Noi vi abbiamo chiesto, con i nostri emendamenti, di tutelare nella riforma dell'ACI, che avete travestito da semplificazione, almeno le lavoratrici e i lavoratori dell'ACI e di tutte quelle strutture e quelle realtà che lavorano insieme all'ACI, e penso ad ACI Informatica. Qui abbiamo avuto modo di presentare un ordine del giorno, che è stato approvato dalla maggioranza, per far sì che i tagli, i prelievi e tutte le azioni che state facendo, parallelamente ai processi democratici che rivendicate altamente all'interno di ACI, avvenissero senza danneggiare le lavoratrici e i lavoratori e su questo continueremo a incalzarvi. Però, da questo punto di vista voi state facendo una riforma che lede quella che è l'autonomia di ACI, con l'obiettivo di rendere ancora più calzante, così come avete provato a fare nelle università e così come state provando a fare in ogni settore dell'agire pubblico di questo Paese, la presenza del Governo. Noi non siamo d'accordo nell'andare a colpire l'autonomia di determinati soggetti in favore della presenza del Governo, però si può ragionare e discutere di tutto, ci si può confrontare e si può votare. Voi avete la forza della maggioranza, vi potete imporre, ma non possiamo non avere nemmeno il luogo della discussione sulla riforma di ACI perché voi travestite anche la riforma di ACI da semplificazione. E così arriviamo alla norma sui Se veramente credete almeno un briciolo nell'autonomia, tutti questi articoli che servono a calpestare l'autonomia dei sindaci rimangiateveli o modificateli o correggeteli, perché altrimenti veramente dimostrate - ed è un peccato per il Paese, è un problema per il Paese - che l'unica cosa che avete a cuore è una differenziazione e, ancora di più, che a decidere la differenziazione è chi siede alla Presidenza del Consiglio, cioè che è il Governo a poter decidere e nessun altro; non le regioni, anche quelle guidate da voi, e non i comuni, anche quelli guidati da voi. Il Governo deve decidere chi ha e chi non ha, chi può e chi non può, che si tratti di un carico e scarico, che si tratti di un Quindi, per queste ragioni di metodo e di merito non possiamo che ribadire la nostra contrarietà a questo provvedimento e il nostro impegno perché il Parlamento torni ad essere la sede piena ed effettiva del processo legislativo, nell'interesse della nostra democrazia…

## Intervento di "FERRARA Antonio" - "M5S"

(M5S). Signor Presidente, colleghi, rappresentanti del Governo, lo dico subito e con energia, come si fa quando si entra in una stanza e si vuole dire la verità: questa non è una legge della semplificazione, è una legge della complicazione semplificata, scritta con la matita dei potenti e la gomma dei cittadini. Voi dite “snelliamo burocrazia”, ma, in realtà, state dimagrendo la democrazia, e lo fate con lo stesso sorriso di chi dice “ti semplifico la vita” e intanto ti ruba la sedia. La parola magica che tutto giustifica: semplificazione. Una parola magica per il Governo Meloni. Una parola che usano ovunque, come il prezzemolo, nei decreti. Un termine buono per ogni salsa. Serve per giustificare privatizzazioni, tagli, condoni, perfino le scorciatoie morali. Quando non sanno spiegare una norma, dicono: “serve a semplificare”. È diventato un tappabuchi politico universale, copre qualsiasi buco, quello della coerenza. Ma se c'è qualcosa che la storia di questo Paese ci insegna, è che ogni volta che la destra dice “semplifichiamo” qualcuno ci guadagna troppo e qualcun altro ci perde sempre. E di solito a perderci sono i cittadini comuni, le piccole imprese, i lavoratori. La semplificazione come alibi del favore. Questo disegno di legge, infatti, non nasce per aiutare il cittadino, nasce per liberare il potere dai controlli, per creare varchi giuridici dentro i quali passano silenziosi i favori. La semplificazione come alibi non è un favore, è una deroga tecnica, è una burocrazia di Palazzo Chigi, che cambia nome e si traveste da efficienza. E quando qualcuno osa dire “ma questo è un privilegio”, la risposta pronta è: “no, è una semplificazione amministrativa”. Come se bastasse cambiare l'etichetta, per cambiare la sostanza. È come chiamare riduzione fiscale, l'evasione, o riqualificazione urbana, l'abusivismo. Un gioco di parole che fa comodo ai forti e toglie voce ai deboli. La semplificazione dei forti e la burocrazia dei deboli. Guardiamoci intorno: per aprire un'attività, un piccolo artigiano deve passare mesi di carte e portali, ma per ottenere una concessione su suolo pubblico o un Avete creato un Paese a due velocità: la semplificazione dei forti e la burocrazia dei deboli. Un'Italia dove l'efficienza non è un diritto, ma un privilegio politico. La semplificazione è il controllo pubblico. L'articolo 1, quello che riduce i tempi di autotutela della pubblica amministrazione, è un capolavoro, una vera perla di ingegneria del potere: riducete da 12 mesi a 6 mesi il tempo in cui l'Amministrazione può annullare d'ufficio un atto illegittimo. Così, se qualcuno ottiene un vantaggio con un errore, una spintarella o una firma distratta, dopo 6 mesi diventa intoccabile. Non è semplificazione, è legalizzazione dell'abuso. È come dire al controllore del treno: guarda, se il passeggero passa entro la prima fermata, multa, dopo 6 mesi, il biglietto, se non l'ha pagato, è gratis! Una riforma geniale per chi viaggia senza biglietto. La filosofia del favore: i È la semplificazione del privilegio: togliamo le regole pubbliche e lasciamo che le regole se le scrivano da soli. Un'autocertificazione del potere. Un'autonomia selettiva che somiglia tanto all'anarchia per ricchi. La digitalizzazione del nulla. E veniamo al cuore del titolo della digitalizzazione: un titolo altisonante, futuristico. Ma sapete cosa c'è dentro? Nessuna infrastruttura comune, nessun piano di interoperabilità, nessun modello di accesso unico ai servizi, nulla! La vostra digitalizzazione è come un' È come fare la foto a una montagna di scartoffie e dire: abbiamo dematerializzato la pubblica amministrazione. E del turismo del favore? Ma non poteva mancare la parte turistica, naturalmente: concessioni di suolo pubblico per gli alberghi, volumetrie maggiorate, cubature agevolate per chi costruisce alloggi per i lavoratori del turismo. Apparentemente una misura per la competitività, in realtà un nuovo condono mascherato. E quando si tratta di turismo la destra si trasforma, diventa generosa, espansiva, pronta a regalare metri cubi di cemento come se fossero Le deleghe in bianco sono l'arte dell'opacità. Il vero marchio di fabbrica però - come detto - sono le deleghe in bianco: ovunque sarà un decreto a definire, sarà un regolamento a stabilire. Voi dite “velocità”, io dico “opacità”. Avete confuso l'efficienza con la discrezionalità e il decisionismo con l'arbitrio. È la burocrazia di palazzo che si traveste da Ogni volta che l'opposizione denuncia queste storture, voi continuate ad usare la retorica del “voi avete fatto il superbonus”. La risposta è, infatti, sempre la stessa, recitata come un mantra: “eh, ma voi avete fatto il superbonus”. Sì, lo abbiamo fatto, abbiamo messo in moto l'economia reale non quella delle La semplificazione del linguaggio è la complicazione del reale. Il Governo Meloni ha inventato una neolingua politica dove semplificazione significa togliere diritti. Avete riscritto il dizionario: tagliare diventa razionalizzare; accentrare diventa coordinare; favorire diventa sburocratizzare. Siete esperti del sinonimo “furbo” e il risultato è che la gente sente parole rassicuranti, non capisce che dietro c'è una lama, e la semplificazione semantica non cambia le parole per non cambiare la realtà, quando la semplificazione diventa uno slogan virale. E allora lasciatemelo dire con ironia: se la semplificazione avesse un volto sarebbe quello dei vostri manifesti elettorali, sorridenti, patinati, pieni di parole vuote. Avete fatto della semplificazione un marchio pubblicitario, un La verità è che non siete il Governo del fare. Siete il Governo del fare per gli amici. Ogni decreto è un biglietto da visita; ogni emendamento un favore mascherato; ogni conferenza stampa una promessa fatta a chi già sapeva di ricevere. Avete creato una Repubblica del rapporto personale dove la velocità si misura in conoscenze, trasparenze, indiscrezioni. E quando vi si accusa di clientelismo, voi rispondete “noi siamo efficienti”. Sì, efficienti nel distribuire benefici a senso unico. Un'efficienza selettiva come un Il colmo dell'ironia: la semplificazione ambientale. Non poteva mancare il tocco ecologico! Dentro c'è persino la semplificazione dell'irrorazione area dei fitofarmaci con droni. Si chiama “agricoltura di precisione”. Tradotto: pesticidi più veloci, senza fastidio di controlli ambientali. La semplificazione che farà felici multinazionali della chimica e meno agricoltori veri, e c'è chi abita lì vicino a questi campi, che verrà irrorato da questi veleni. Anche qui l'ironia è tutta politica. Invece di incentivare l'agricoltura sostenibile, viene semplificata quella tossica. È la sburocratizzazione dell'inquinamento. Il modello Meloni accorcia le strade del potere. Signor Presidente, colleghi, il modello Meloni si riassume in tre parole: accorciare la strada al potere (meno mediazione, meno trasparenza, meno tempo per discutere). La velocità come alibi, così ogni decisione passa più in fretta ma anche più in silenzio; una semplificazione che non taglia i tempi, ma taglia i testimoni. La nostra idea di semplificazione, del MoVimento 5 Stelle, invece, è un'idea diversa. Semplificare significa rendere lo Stato più leggibile, non invisibile; significa mettere la tecnologia al servizio della giustizia, non del favore; significa eliminare le zone grigie dove nascono corruzioni, opacità e clientelismo. La vera digitalizzazione è quella che permette a un cittadino di aprire un'impresa in cinque giorni, non quella che consente a un amico del Ministro di avere una deroga in cinque minuti. La vera semplificazione è quella che restituisce il tempo, non il potere. E mi approccio verso la chiusura. Un paradosso finale, Presidente, con questa riflessione che vale più di mille articoli. Ogni volta che sentiremo dire “stiamo semplificando” ricordiamoci di chiedere “per chi?”, perché la semplificazione non è neutra, può liberare, può incatenare, può rendere giusto o rendere impunito, può essere la chiave di un futuro più snello o un grimaldello per rubare regole o diritti. E in questo disegno di legge, purtroppo, la risposta è chiara. State semplificando per voi stessi. Signor Presidente, il MoVimento 5 Stelle non si oppone al cambiamento, lo pretende. Ma non accetteremo mai che in questa parola, “semplificazione”, si nasconda la più antica e corrosiva complicazione: l'amicizia di potere. E allora sì, lo diciamo con forza, con ironia e convinzione: questa legge non è una semplificazione, è un test di fedeltà. Chi la vota sceglie un modello di Paese dove tutto è più facile, ma solo per chi è vicino al Governo. E se questa è la vostra idea di futuro, noi saremo all'opposizione che vi ricorderà, giorno dopo giorno, che semplificare non vuol dire servire ma restituire; non vuol dire obbedire ma capire; e soprattutto non vuol dire fare presto ma fare il giusto

## Intervento di "MILANI Massimo" - "FDI"

(FDI). Grazie, Presidente. Onorevoli colleghi, il provvedimento che è oggi all'esame dell'Aula potrebbe apparire, a una lettura superficiale, generico e di carattere multidisciplinare e sicuramente lo è. In realtà, si tratta di un testo di grande concretezza, la cui portata incide in maniera significativa sul tessuto sociale ed economico del nostro Paese. Pur non suscitando particolare clamore mediatico, esso rappresenta un intervento di rilevante impatto operativo. Il Senato gli ha dedicato un'attenzione approfondita. In quella sede, la Commissione affari costituzionali, pur nell'intensa agenda tipica di quel tipo di Commissione, ha discusso il provvedimento per diversi mesi, apportando modifiche sostanziali. In fase istruttoria sono stati approvati ben 73 emendamenti, molti dei quali riformulati nel corso del confronto in Commissione. Questo a dimostrazione che un ampio dibattito c'è stato e per mesi, addirittura. Tale apertura ha consentito di accogliere le proposte condivise, nell'ottica di offrire risposte concrete e migliorare complessivamente il testo. Colpisce che gran parte dell'opposizione - lo abbiamo sentito anche nell'intervento precedente - frequentemente è impegnata a denunciare una presunta marginalizzazione del Parlamento e l'abuso della decretazione d'urgenza. In questo caso, invece, stiamo per approvare definitivamente, in questo ramo del Parlamento, un provvedimento che, appunto, ha avuto un lavoro di confronto molto importante. Sebbene il testo tratti di materie eterogenee, esso mantiene comunque un filo conduttore molto chiaro, che è, appunto, la semplificazione. Si tratta di un tema prioritario per il Governo guidato da Giorgia Meloni e per la maggioranza che lo sostiene. La lotta alla burocrazia e lo snellimento dei procedimenti rappresentano, infatti, un fattore strategico per la competitività del nostro sistema Paese e per la rivitalizzazione del tessuto economico. I risultati positivi, confermati da indicatori occupazionali e macroeconomici, ne sono la testimonianza concreta. L'obiettivo di queste norme è rendere l'azione amministrativa più rapida, comprensibile ed efficiente, a beneficio dei cittadini e delle imprese, mantenendo inalterati i principi di controllo e di sicurezza. La burocrazia non può e non deve essere un ostacolo allo sviluppo e dovrebbe, anzi, costituire un avversario per ogni forza politica. Tra gli interventi significativi, desidero richiamare l'ambito dei trasporti e della logistica, con varie misure previste. Tra esse, cito solo quella che sembra una banalità ma che ci è stata sottoposta da più parti, che riguarda l'interscambio di Gli interventi approvati agevolano l'attività di prevenzione e supporto sanitario, come lo Il provvedimento interviene, poi, su una molteplicità di materie, tra cui - ne cito alcune - i sistemi di responsabilità estesa del produttore (EPR), consentendo la raccolta, oltre che nei punti vendita, anche in altri luoghi allo scopo dedicati, aumentando quindi la capacità di raccolta e di differenziazione dei rifiuti. In ambito agricolo, autorizza l'irrorazione con droni attraverso una comunicazione semplificata e stabilisce modalità semplificate per il reperimento di manodopera da impiegare in particolare nelle attività stagionali, con il chiaro obiettivo di contrastare l'impiego di manodopera irregolare. Nell'ambito del turismo, sono introdotte diverse misure di semplificazione: dall'abilitazione all'esercizio della professione di guida alpina o di media montagna, alla realizzazione di aree di carico e scarico bagagli al servizio di strutture alberghiere, dalla realizzazione di alloggi destinati al personale operante nelle strutture alberghiere - perché, fortunatamente, c'è molta richiesta di personale e uno dei Nel settore della navigazione, interviene con l'introduzione dell'autorizzazione unica per l'imbarco e sbarco e l'arruolamento del personale imbarcato. Nell'ambito dello spettacolo, interviene con la facilitazione per la realizzazione di spettacoli dal vivo. Si riscrive, poi, interamente la disciplina della cremazione e della dispersione delle ceneri, temi sempre più cari e sentiti, perché si tratta di una pratica che, negli anni passati, non era così diffusa, mentre oggi lo è sempre di più. In ambito scolastico e universitario, interviene con varie misure, sia a vantaggio degli studenti, che degli insegnanti. In tema di immigrazione, viene ulteriormente rafforzato il modello basato sull'integrazione dei lavoratori qualificati, già avviato con il decreto Cutro. E in quest'ambito segnalo che, fra gli emendamenti approvati, c'è quello volto a semplificare, mediante autocertificazione, gli adempimenti relativi all'idoneità alloggiativa per i lavoratori immigrati impiegati nei cantieri e nelle strutture ricettive, nonché la riduzione da 60 a 30 giorni del termine per il rilascio del nulla osta ai partecipanti ai programmi di formazione professionale nei Paesi di origine. Desidero, infine, evidenziare un ulteriore intervento, introdotto in fase emendativa al Senato, relativo ai In conclusione, il provvedimento rappresenta un esempio concreto di buona legislazione, orientata a semplificare e modernizzare i processi, facilitando l'attività dei cittadini e delle imprese. Con questo intervento, proseguiamo il percorso di semplificazione già intrapreso in diverse altre norme di questo nostro Governo, contribuendo alla crescita e al rafforzamento della competitività della nostra economia, nell'interesse della comunità nazionale e con la responsabilità del mandato parlamentare che questa ci ha conferito

## Intervento di "RUSSO Paolo Emilio" - "FI-PPE" - ("Relatore per la commissione")

. Grazie, Presidente. Buongiorno ai colleghi. Il disegno di legge, recante “Disposizioni per la semplificazione e la digitalizzazione dei procedimenti in materia di attività economiche e di servizi a favore dei cittadini e delle imprese”, è molto complesso, e ha come , da un lato, quello della semplificazione, e dall'altro, quello della razionalizzazione, ed attraversa diversi settori. La relazione è piuttosto complessa e, pertanto, chiedo alla Presidenza l'autorizzazione a depositarla.

# TESTI DEGLI INTERVENTI DI CUI È STATA AUTORIZZATA LA PUBBLICAZIONE IN CALCE AL RESOCONTO STENOGRAFICO DELLA SEDUTA ODIERNA: PAOLO EMILIO RUSSO (A.C. 2655)

## Intervento di "RUSSO Paolo Emilio" - "FI-PPE" - ("Relatore per la commissione")

(Relazione – A.C. 2655). Onorevoli colleghi, l'Assemblea è chiamata a esaminare il disegno di legge C. 2655, approvato dal Senato, recante disposizioni per la semplificazione e la digitalizzazione dei procedimenti in materia di attività economiche e di servizi a favore dei cittadini e delle imprese. L'esame in sede referente del disegno di legge, collegato alla manovra di finanza pubblica, è iniziato presso la I Commissione in data 29 ottobre 2025. In data 11 novembre 2025 si è svolto l'esame delle proposte emendative ammissibili tra le 200 presentate. L'esame si è quindi concluso, senza alcuna modifica rispetto al testo trasmesso dal Senato, con la votazione del mandato al relatore, in data 12 novembre 2025. Nel rinviare alla documentazione predisposta dagli uffici per una dettagliata illustrazione dei suoi contenuti, faccio presente che il provvedimento, articolato in quattro titoli, si compone di 74 articoli. Nell'ambito del Titolo I, recante misure di semplificazione in favore delle attività economiche, segnalo che il Capo I, costituito dagli articoli da 1 a 9, reca misure di semplificazione per le imprese. L'articolo 1, in particolare, riduce da dodici a sei mesi il termine entro il quale le pubbliche amministrazioni possono procedere all'annullamento di ufficio dei provvedimenti amministrativi di autorizzazione o di attribuzione di vantaggi economici. L'articolo 2, comma 1, modifica le norme concernenti l'interscambio di L'articolo 3, introdotto nel corso dell'esame al Senato, abroga la disposizione che prevede il divieto di fabbricare, importare, distribuire o vendere apparecchi di accensione a scopo pubblicitario. La norma abroga, altresì, la previsione per cui l'iscrizione del nome della ditta costruttrice su tali apparecchi non viene considerata come pubblicità. L'articolo 4, inserito dal Senato, reca alcune novelle al testo unico delle disposizioni concernenti la disciplina dell'immigrazione e norme sulla condizione dello straniero, di cui al decreto legislativo 25 luglio 1998, n. 286. Le novelle concernono alcune disposizioni che regolano le procedure per il rilascio dei permessi di soggiorno per motivi di lavoro subordinato, permessi relativi a cittadini di Stati non appartenenti all'Unione europea (o ad apolidi). In particolare, la novella di cui alla lettera La novella di cui al comma 1, lettera L'articolo 5 prevede misure di semplificazione in materia di deposito preliminare alla raccolta di rifiuti soggetti a responsabilità estesa del produttore, mentre l'articolo 6 consente, in deroga alla normativa vigente, la possibilità di procedere in via sperimentale, per un periodo di tre anni, all'irrorazione aerea di prodotti fitosanitari con sistemi aeromobili a pilotaggio remoto presso i centri di saggio o gli enti pubblici di ricerca riconosciuti. L'articolo 7 interviene sull'articolo 3, comma 2, della legge 11 dicembre 2012, n. 224, concernente l'aggiornamento degli operatori dell'attività di autoriparazione, prevedendo che le imprese inviino una comunicazione alla camera di commercio, industria, artigianato e agricoltura una volta frequentato con esito positivo il relativo corso, mentre l'articolo 8, introdotto durante l'esame al Senato, amplia una delle categorie esenti dal pagamento del canone unico per l'occupazione di aree pubbliche, inserendovi anche le targhe (oltre alle insegne) che contraddistinguono anche i cantieri (oltre alle sedi) in cui si svolge l'attività a cui si riferiscono. L'articolo 9, anch'esso inserito dal Senato, estende all'esercizio in corso al 31 dicembre 2024 la facoltà di non effettuare fino al 100 per cento dell'ammortamento del costo delle immobilizzazioni materiali e immateriali per tutti i soggetti che non adottano i principi contabili internazionali. Faccio presente che il Capo II del Titolo I, recante misure di semplificazione in materia di turismo, è costituito dagli articoli da 10 a 13. L'articolo 10 sopprime l'obbligo per l'aspirante guida alpina di conseguire il relativo grado entro dieci anni dal conseguimento dell'abilitazione, interviene in materia di completamento della formazione in caso di trasferimento della guida alpina dalla regione di abilitazione ad altra regione ed estende l'ambito operativo degli accompagnatori di media montagna, ricomprendendo anche le zone rocciose e i terreni innevati, purché senza l'ausilio di corda, piccozza e ramponi. L'articolo 11 modifica il codice della strada di cui al decreto legislativo n. 285 del 1992, al fine di estendere i divieti e le condizioni poste dall'articolo 20, comma 1, del medesimo codice in materia di occupazione della sede stradale anche all'ipotesi di concessione alle strutture alberghiere, in via temporanea, di porzioni di sedimi stradali pubblici ad uso parcheggio e per il carico e lo scarico di bagagli. L'articolo 12, inserito dal Senato, introduce una disciplina agevolativa e semplificatoria per gli interventi, iniziati entro il 31 dicembre 2026, di ristrutturazione urbanistica o edilizia o di demolizione e ricostruzione finalizzati alla creazione o alla riqualificazione e all'ammodernamento di alloggi destinati, a condizioni agevolate, ai lavoratori del comparto turistico-ricettivo, ivi inclusi quelli impiegati presso gli esercizi di somministrazione di alimenti e bevande. La novella prevede, in particolare, la possibilità di realizzare gli interventi suddetti mediante segnalazione certificata di inizio attività, nonché un incremento fino a un massimo del 20 per cento della volumetria o della superficie lorda esistente. L'articolo 13, introdotto nel corso dell'esame al Senato, introduce il regime di libera iniziativa privata e di libero accesso delle imprese al mercato per determinati servizi di trasporto pubblico locale di linea e prevede, a tal fine, il rilascio di un titolo abilitativo, che non determina diritti di esclusiva. Il Capo III del Titolo I, costituito dagli articoli da 14 a 19, reca misure di semplificazione in materia di navigazione. In particolare, l'articolo 14, introdotto nel corso dell'esame al Senato, modifica l'articolo 81 del codice della navigazione, relativo alla disciplina delle competenze del comandante del porto in materia di sicurezza della navigazione e di polizia del porto. L'articolo 15, al comma 1, modifica l'articolo 172- L'articolo 16, modificato nel corso dell'esame al Senato, si compone di due commi, volti ad apportate le necessarie modifiche al codice della navigazione al fine di uniformare la convenzione di arruolamento stipulata in Italia a quella stipulata all'estero, permettendo al comandante della nave di assumere quindi i lavoratori marittimi. L'articolo 17 apporta ulteriori modifiche al codice dalla navigazione, al fine di semplificare la procedura di accettazione al comando della nave da parte del comandante. In particolare, il comma 1 prevede la possibilità di effettuare la dichiarazione di accettazione anche in modalità digitale. Il comma 2 reca, invece, una modifica al decreto del Presidente della Repubblica n. 328 del 1952, eliminando, conseguentemente, le modalità telegrafiche previste attualmente dal citato codice. L'articolo 18 demanda a un regolamento governativo il riordino della disciplina del servizio sanitario reso a bordo delle navi mercantili nazionali, con particolare riferimento alla individuazione dei requisiti dei medici e degli infermieri che possono prestare assistenza sanitaria a bordo e ai modi di selezione, i compiti e i percorsi di formazione degli stessi, con abrogazione della disciplina regolamentare attualmente vigente in materia (commi 1 e 3). Inoltre, si affida ad un regolamento interministeriale l'individuazione delle tipologie di nave che devono dotarsi di cabine per quarantena o isolamento, di locali di medicazione e di un ospedale di bordo, e la definizione delle caratteristiche strutturali e tecniche dei locali all'uopo adibiti (comma 2). L'articolo 19, introdotto nel corso dell'esame al Senato, disciplina invece la figura professionale del consulente chimico di porto. Il Capo IV del Titolo I, costituito dagli articoli da 20 a 35, reca ulteriori misure di semplificazione. In particolare, l'articolo 20 inserisce anche le strutture territoriali annesse alle organizzazioni dei datori di lavoro comparativamente più rappresentative sul piano nazionale nell'ambito delle procedure per il rilascio di nulla osta al lavoro per soggetti stranieri. In particolare, la lettera L'articolo 21, introdotto dal Senato, modificando l'articolo 27- L'articolo 22, anch'esso inserito dal Senato, reca una novella alla disciplina delle comunicazioni relative ad attività di lavoro dipendente o autonomo svolte da lavoratori titolari di trattamento ordinario o straordinario di integrazione salariale al di fuori del rapporto di lavoro oggetto del medesimo trattamento. La novella introduce un obbligo, da parte del lavoratore, di informare immediatamente il datore di lavoro che ha richiesto l'intervento di integrazione salariale di aver intrapreso un'attività lavorativa in relazione alla quale ha provveduto a fornire all'INPS la relativa comunicazione. L'articolo 23 proroga per il 2025 la disciplina transitoria relativa al lavoro occasionale in agricoltura, attualmente prevista per il biennio 2023-2024. L'articolo 24 modifica la disciplina del credito di imposta concesso in favore delle fondazioni bancarie in caso di determinate operazioni di fusione, al fine di sostituire, ai fini dell'effettiva assegnazione del beneficio, il criterio, attualmente previsto, dell'ordine cronologico di presentazione delle delibere d'impegno con il criterio dell'ordine temporale di stipula dell'atto pubblico di fusione. La norma propone, inoltre, semplificazioni con riferimento alle modalità di comunicazione, da parte dell'Agenzia delle entrate a ciascuna fondazione, dell'ammontare del credito d'imposta riconosciuto annualmente, nonché delle modalità di compensazione del credito d'imposta medesimo. L'articolo 25 prevede misure di semplificazione in materia di spedizioni numismatiche, mentre l'articolo 26 interviene sull'articolo 56 del codice della strada, concernente la disciplina del trasporto di animali. L'articolo 27 L'articolo 28, introdotto dal Senato, modifica, al comma 1, la disciplina relativa all'immissione, in corpi idrici superficiali o in fognatura, di acque emunte dai siti contaminati, al fine di eliminare la condizione che gli impianti di trattamento delle acque siano in esercizio in loco. Precisa inoltre, al comma 2, l'ambito di applicazione dello L'articolo 29, introdotto dal Senato, estende alle pubbliche amministrazioni l'accesso - nell'ambito di procedimenti specificati dalla disposizione in esame - alle informazioni contenute nel registro delle imprese sulla titolarità effettiva delle imprese dotate di personalità giuridica e delle persone giuridiche private. L'articolo 30, introdotto dal Senato, prevede misure di semplificazione in materia di cooperative elettriche storiche. L'articolo 31, anch'esso introdotto durante l'esame presso l'altro ramo del Parlamento, reca modifiche normative volte a precisare, con riferimento alle aree prealpine di collina, pedemontane e di pianura non irrigua, i limiti della deroga prevista per i soggetti iscritti all'anagrafe delle aziende agricole rispetto al possesso del titolo di conduzione del terreno, ai fini della costituzione del fascicolo aziendale. L'articolo 32, inserito dal Senato, modifica la disciplina degli organi dell'Agenzia italiana per la gioventù. In base alla novella, la figura, già prevista, del Presidente del Consiglio di amministrazione è anche qualificata come Presidente dell'Agenzia e si sopprime, per il medesimo consiglio di amministrazione, la qualificazione di organo di vertice politico-amministrativo. Resta fermo che i membri del consiglio suddetto sono pari a tre, compreso il Presidente, e che tutti i soggetti summenzionati, nonché i membri del collegio dei revisori dei conti, sono nominati dall'autorità politica delegata in materia di politiche giovanili. Resta altresì fermo che uno dei membri del summenzionato collegio dei revisori è nominato su designazione del Ministero dell'Economia e delle finanze. L'articolo 33, introdotto durante l'esame presso il Senato, prevede in via temporanea, fino al 31 dicembre 2026, che le fatture elettroniche concernenti prodotti per i quali è attiva una delle commissioni uniche nazionali per le filiere maggiormente rappresentative del sistema agricolo-alimentare riportino un codice identificativo per ciascun prodotto oggetto di transazione, che sarà poi inviato alla segreteria unica della corrispondente commissione, la quale predispone dei L'articolo 34, introdotto durante l'esame al Senato, dispone che la segnalazione certificata di inizio attività (SCIA), che, a determinate condizioni, sostituisce ogni atto di autorizzazione, licenza, concessione non costitutiva, permesso o nulla osta comunque denominato, richiesto per l'organizzazione di spettacoli dal vivo e proiezioni cinematografiche, deve indicare il numero massimo di partecipanti, il luogo e l'orario in cui si svolge lo spettacolo e deve essere corredata dalle dichiarazioni sostitutive di certificazioni e dell'atto di notorietà per quanto riguarda tutti gli stati, le qualità personali e i fatti previsti dal testo unico delle disposizioni legislative e regolamentari in materia di documentazione amministrativa, e da una relazione tecnica di un professionista iscritto nell'albo degli ingegneri o nell'albo degli architetti o nell'albo dei periti industriali o nell'albo dei geometri che attesta la rispondenza del luogo dove si svolge lo spettacolo alle regole tecniche stabilite con decreto del Ministro dell'Interno, nonché dalla documentazione attestante il rispetto delle misure di sicurezza e di contenimento del rischio applicabili secondo le vigenti disposizioni. L'attività oggetto della segnalazione certificata di inizio attività può essere iniziata dalla data della presentazione della segnalazione all'amministrazione competente. L'amministrazione competente, in caso di accertata carenza dei requisiti e dei presupposti, nel termine di 60 giorni dal ricevimento della segnalazione certificata di inizio attività, adotta motivati provvedimenti di divieto di prosecuzione dell'attività e di rimozione degli eventuali effetti dannosi di essa. In caso di dichiarazioni sostitutive di certificazioni e dell'atto di notorietà false o mendaci, l'amministrazione, ferma restando l'applicazione delle sanzioni penali previste dal testo unico delle disposizioni legislative e regolamentari in materia di documentazione amministrativa, può adottare i provvedimenti prima indicati anche dopo la scadenza del termine di 60 giorni. L'articolo 35, introdotto dal Senato, prevede misure di riordino dell'Automobile Club d'Italia e delle società da esso controllate, secondo criteri di razionalizzazione intesi ad assicurare il contenimento delle spese. Faccio presente che il Titolo II del disegno di legge in esame reca misure di semplificazione in favore dei cittadini e che, al suo interno, il Capo I, costituito dagli articoli da 36 a 50, reca misure di semplificazione dei procedimenti amministrativi in favore dei cittadini. In particolare, l'articolo 36 reca un complesso di novelle alla legge 30 marzo 2001, n. 130, concernente la cremazione e la dispersione delle ceneri; le novelle di cui alle lettere L'articolo 37, introdotto nel corso dell'esame del Senato, dispone in ordine alla redazione e trasmissione in modalità digitale degli atti di morte di competenza dell'ufficiale di stato civile. L'articolo 38 riduce da due a un anno dalla scomparsa il termine per la proposizione della domanda giudiziale di dichiarazione di assenza, e da dieci a cinque anni il termine per la dichiarazione di morte presunta da parte del tribunale. L'articolo 39 modifica le disposizioni vigenti in materia di deposito presso il tribunale di perizie stragiudiziali, con particolare riguardo alle traduzioni giurate, stabilendo che queste possano essere formate, sottoscritte e trasmesse in via telematica e che, in tal caso, debbano contenere anche la formula di giuramento. L'articolo 40 introduce il meccanismo del silenzio-assenso per i permessi di costruire riguardanti immobili sottoposti a vincoli relativi all'assetto idrogeologico, ambientali, paesaggistici o culturali, per i quali siano ottenuti e siano in corso di validità i relativi provvedimenti di autorizzazione, nulla osta o assensi comunque denominati. L'articolo 41 interviene sul regime di trascrizione dell'accettazione di eredità, disciplinandone le modalità nelle ipotesi di accettazione tacita dell'eredità o di acquisto della qualità di erede a seguito di accettazione avvenuta con beneficio di inventario. L'articolo 42 L'articolo 43, introdotto nel corso dell'esame al Senato, prevede misure di semplificazione in materia di cumulo degli incentivi in conto energia al fine di salvaguardare la produzione di energia elettrica da impianti fotovoltaici, consentendo ai contribuenti che non si siano avvalsi, alla data di entrata in vigore del disegno di legge in esame, delle tariffe incentivanti riconosciute dal gestore dei servizi energetici, di continuare a beneficiarne, previa presentazione di apposita istanza al medesimo gestore con cui accettano l'applicazione di una compensazione dell'importo corrispondente al beneficio fiscale goduto, nonché una decurtazione del 5 per cento delle tariffe incentivanti spettanti per l'intero periodo di vigenza della convenzione sottoscritta con il GSE. L'articolo 44 modifica il regime di restituzioni relativo ai beni oggetto di donazioni, sostituendo l'attuale sistema, che prevede la possibilità di esperire un'azione di riduzione del bene immobile donato, con un nuovo sistema basato sull'indennizzo economico dell'erede o del legatario leso. L'articolo 45 L'articolo 46 L'articolo 47, introdotto dal Senato, estende a 70 anni (da 20) la durata del diritto esclusivo sulle fotografie che non siano “opera fotografica”. L'articolo 48, introdotto al Senato, prevede misure di semplificazione della disciplina dell'opposizione al rimborso dell'assegno al mittente. L'articolo 49 L'articolo 50, aggiunto nel corso dell'esame al Senato, introduce misure relative ai cosiddetti Il Capo II del Titolo II, costituito dagli articoli 51 e 52, reca misure di semplificazione in materia di istruzione. In tale ambito, l'articolo 51, recante misure di semplificazione in ambito scolastico per studenti e famiglie, prevede, al comma 1, che le iscrizioni alle istituzioni scolastiche ed educative statali del primo e del secondo ciclo sono effettuate con modalità telematica mediante la piattaforma «Famiglie e studenti». Ai fini dell'iscrizione degli alunni al primo anno di corso delle istituzioni scolastiche statali secondarie di primo grado, le medesime istituzioni sono tenute ad acquisire l'attestazione di ammissione al successivo grado di istruzione obbligatoria dalla piattaforma «Famiglie e studenti». Ai fini dell'iscrizione degli studenti al primo anno di corso delle istituzioni scolastiche statali secondarie di secondo grado, le medesime istituzioni sono tenute ad acquisire l'attestazione di superamento dell'esame di Stato conclusivo del primo ciclo di istruzione, comprensivo del voto finale, dalla piattaforma «Famiglie e studenti». La predetta attestazione è valida ai fini dell'ammissione all'esame di Stato conclusivo del secondo ciclo d'istruzione. Il comma 2 interviene sulla disciplina relativa alle attività formative dei dirigenti scolastici da effettuare a seguito di conferma in ruolo, stabilendo che i decreti ministeriali la cui adozione è stata all'uopo prevista non debbano più disciplinare i contenuti dei moduli formativi relativi ai due anni successivi alla conferma in ruolo. Il comma 3 modifica lo strumento normativo e la procedura per l'adozione del Piano delle arti, mentre il comma 4 abroga le disposizioni (articoli da 16 a 19) contenute nel capo II (Organi collegiali a livello distrettuale) del titolo I, parte I, del testo unico in materia di istruzione, di cui al decreto legislativo n. 297 del 1994. Il comma 5, inserito durante l'esame al Senato, sopprime i consigli regionali dell'istruzione nonché i consigli scolastici locali. Il comma 6, del pari inserito durante l'esame presso l'altro ramo del Parlamento, sopprime gli organi collegiali costituiti presso gli uffici scolastici regionali. Il comma 7, lettera Infine, il comma 8, inserito durante l'esame al Senato, elimina l'obbligo, da parte delle istituzioni scolastiche, di invio delle comunicazioni elettroniche agli alunni e alle famiglie e prevede che ai registri L'articolo 52, inserito durante l'esame in Senato, reca una norma di interpretazione autentica, in base alla quale i rapporti di lavoro subordinato con la Fondazione Museo nazionale della scienza e della tecnologia Leonardo da Vinci sono rapporti di diritto privato e sono disciplinati dal codice civile, dalla normativa in materia di rapporto di lavoro subordinato privato, nonché dalla contrattazione collettiva di diritto privato ove applicabile. Nell'ambito del Titolo III del disegno di legge, recante ulteriori misure di semplificazione, osservo che il Capo I, recante gli articoli da 53 a 57, reca misure di semplificazione in materia di università. In dettaglio, l'articolo 53, integralmente sostituito al Senato, modifica la disciplina vigente per il conferimento del titolo di professore emerito e di professore onorario nelle università, definendo in via generale quale sia la procedura di conferimento, prevedendo che essa possa essere esperita solo entro due anni dalla conclusione del servizio prestato, demandando la definizione di ulteriori requisiti a un successivo decreto ministeriale e disponendo la pubblicazione dell'elenco dei titoli conferiti sul sito istituzionale dell'ateneo. L'articolo 54, modificato al Senato, modifica la procedura di approvazione degli statuti e dei regolamenti delle università, prevedendo che essa sia in capo al Ministero (e non più al Ministro) dell'Università e della ricerca, esplicitando quali siano i regolamenti da sottoporre alla citata approvazione e precisando che questi ultimi siano pubblicati sui siti internet istituzionali degli atenei. L'articolo 55 chiarisce e semplifica la procedura di riconoscimento dei consorzi universitari, prevedendo che ad essi sia riconosciuta personalità giuridica di diritto pubblico con decreto del Ministro dell'Università e della ricerca e che il loro statuto sia approvato dal Ministero, e non - come avviene oggi - dal Ministro, sia in sede di prima adozione che per le successive modifiche. L'articolo 56 prevede che i rappresentanti del Ministero dell'Università e della ricerca nei collegi di revisione delle università, delle istituzioni dell'alta formazione artistica, musicale e coreutica, dei consorzi universitari e interuniversitari e delle fondazioni universitarie, siano scelti tra gli iscritti in un elenco tenuto dal Ministero e che siano in possesso di requisiti professionali adeguati per l'espletamento dell'incarico, stabiliti con decreto del Ministro dell'Università e della ricerca. Detta, inoltre, disposizioni transitorie, applicabili nelle more di adozione del citato decreto ministeriale. L'articolo 57 Faccio presente che il Capo II del Titolo III, costituito dagli articoli da 58 a 63, reca misure di semplificazione in materia sanitaria. Al riguardo, l'articolo 58 modifica la normativa vigente in tema di false attestazioni da parte di personale medico, includendovi le certificazioni mediche in telemedicina. In particolare, con due modifiche all'articolo 55- L'articolo 59 dispone circa le modalità di nomina del Presidente e degli altri componenti del consiglio di amministrazione dell'IRCCS “Giannina Gaslini” di Genova, stabilendo che alla nomina del Presidente si provvede con decreto del Ministro della Salute, su designazione della Fondazione “Gerolamo Gaslini”, e confermando che alla nomina dei restanti componenti del consiglio di amministrazione si provvede del pari con decreto del Ministro della Salute, sulla base della composizione prevista dallo statuto. L'articolo 60, introducendo alcune modifiche al decreto legislativo 3 ottobre 2009, n. 153, è finalizzato ad ampliare la gamma di servizi erogabili dalle farmacie ai sensi del citato provvedimento. Il comma 1 consente alle farmacie ed ai farmacisti, tra l'altro, di: dispensare per conto delle strutture sanitarie non solo i farmaci, ma anche i dispositivi medici necessari al trattamento dei pazienti (lettera Il comma 2 specifica che sono a carico degli utenti le prestazioni erogate dalle farmacie riguardanti la somministrazione di vaccini, l'effettuazione di test per il contrasto all'antibiotico-resistenza, l'effettuazione di servizi di telemedicina e l'effettuazione di test di L'erogazione in locali separati dei servizi sanitari è soggetta alla previa autorizzazione da parte dell'amministrazione sanitaria territorialmente competente che accerta i requisiti di idoneità igienico-sanitaria dei locali e che verifica che essi, nel rispetto di quanto indicato dall'articolo 1, comma 4, del decreto legislativo n. 153 del 2009, ricadano nell'ambito della sede farmaceutica di pertinenza prevista in pianta organica (comma 4). Per consentire ai cittadini un'immediata identificazione dei servizi sanitari offerti nei locali di cui al comma 2, i titolari di farmacia appongono presso i locali stessi, oltre alla croce verde identificativa della farmacia, un'insegna riportante la denominazione «Farmacia dei servizi» e forniscono idonea informazione sulla esatta identificazione dei soggetti titolari di farmacia che offrono i servizi medesimi (comma 5). Viene poi previsto che due o più farmacie, di proprietà di soggetti diversi, possono esercitare in comune i servizi sanitari di cui all'articolo 1 del decreto legislativo n. 153 del 2009, anche utilizzando i medesimi locali separati di cui al comma 2, previa stipula del contratto di rete. L'autorizzazione all'utilizzo dei locali di cui al comma 2 da parte delle farmacie che hanno stipulato il contratto di rete è rilasciata al rappresentante di rete (comma 6) Viene infine prevista la clausola di invarianza finanziaria, prevedendosi anche che con uno o più decreti del Ministero della Salute, di concerto con il Ministero dell'Economia e delle finanze, da emanarsi entro sessanta giorni dalla data di entrata in vigore della presente legge, e previa intesa in sede di Conferenza Stato-regioni, sono definiti i criteri per l'adesione delle farmacie pubbliche ai servizi indicati (comma 7). L'articolo 61, inserito nel corso dell'esame in Senato, modifica la disciplina relativa al contrasto della carenza di medicinali e agli obblighi della persona qualificata di cui deve avvalersi il titolare dell'autorizzazione alla produzione di medicinali, recata dal decreto legislativo n. 219 del 2006. In particolare, vengono modificati i tempi e la casistica relativi alla comunicazione all'AIFA che il titolare dell'autorizzazione all'immissione in commercio deve effettuare in caso di interruzione, temporanea o definitiva, della commercializzazione del medicinale nel territorio nazionale (comma 1, lettera L'articolo 62 L'articolo 63 apporta diverse modifiche alla legge n. 107 del 2010 in materia di inclusione sociale delle persone con sordocecità, in attuazione degli indirizzi approvati con la dichiarazione del Parlamento europeo del 12 aprile 2004, allo scopo di riconoscere la condizione di invalidità civile alla somma delle due condizioni di sordità e cecità, specificando, tra l'altro, che le indennità previste dalla normativa vigente in materia di sordità civile e di cecità civile devono essere percepite in forma unificata. Segnalo che il Capo III del Titolo III, costituito dagli articoli da 64 a 68 del disegno di legge, reca misure di semplificazione in materia di pubblica sicurezza. L'articolo 64 trasferisce al prefetto la competenza - attualmente attribuita al Ministro dell'Interno - di cui all'articolo 28 del testo unico delle leggi di pubblica sicurezza, in ordine al rilascio della licenza necessaria per la fabbricazione, detenzione, vendita delle armi da guerra. L'articolo 65, ai commi 1 e 2, introduce delle misure volte a semplificare alcuni procedimenti in materia di armi e prodotti esplodenti, prevedendo il trasferimento al prefetto della competenza al rilascio delle licenze in materia di sostanza esplodenti di cui agli articoli 46 e 54 del Testo unico delle leggi di pubblica sicurezza, attualmente attribuita al Ministro dell'Interno. Durante l'esame presso il Senato è stato inserito l'ulteriore comma 3, che riduce da sessanta a trenta giorni il termine entro il quale il comune deve esprimersi in merito alle domande presentate circa l'esercizio di locali pubblici di intrattenimento con riguardo alle sale da ballo, alle discoteche, alle sale da gioco e agli impianti sportivi. L'articolo 66 prevede la inapplicabilità del silenzio assenso nei procedimenti autorizzatori mediante licenza, per la fabbricazione, il commercio, la mediazione di oggetti preziosi. L'articolo 67, introdotto al Senato, esclude i parchi divertimento dall'applicazione della normativa che impone la nominatività dei biglietti di accesso ad attività di spettacolo che si svolgono in impianti con capienza superiore a 5.000 spettatori. L'articolo 68, introdotto dal Senato, reca novelle al decreto legislativo n. 221 del 2017. Le lettere da Faccio presente, infine, che il Capo IV del disegno di legge in esame, costituito dagli articoli da 69 a 74, reca semplificazioni in materia di attuazione di obblighi di legge. L'articolo 69, introdotto dal Senato, proroga al 31 maggio 2026 la sospensione di disposizioni sull'immissione in natura di specie ittiche non autoctone, al fine di consentire un'adeguata politica di gestione delle specie ittiche alieutiche. L'articolo 70, introdotto dal Senato, dispone che, contestualmente al ritiro dell'apparecchiatura usata presso il domicilio dell'acquirente, i distributori possono effettuare il ritiro di RAEE (rifiuti di apparecchiature elettriche ed elettroniche) domestici di piccolissime dimensioni, gratuitamente e senza obbligo di acquisto dell'apparecchiatura elettrica ed elettronica (AEE) equivalente. L'articolo 71, introdotto dal Senato, delega il Governo ad adottare uno o più decreti legislativi di riordino della disciplina in materia di impiego e utilizzazione agronomica dei fanghi di depurazione e del digestato da rifiuti, anche modificando la disciplina vigente in materia di fanghi e al fine di garantire il perseguimento dei nuovi obiettivi di conferimento in discarica previsti dalla normativa dell'UE. L'articolo 72, comma 1, lettera L'articolo 73 stabilisce che dall'attuazione del presente provvedimento non devono derivare nuovi o maggiori oneri a carico della finanza pubblica, ferme restando le disposizioni di cui agli articoli 23 e 35, comma 13, mentre l'articolo 74 stabilisce che le disposizioni del decreto legge in esame sono applicabili nelle regioni a statuto speciale e nelle province autonome di Trento e di Bolzano, solo se non in contrasto con i rispettivi statuti e le relative norme di attuazione.

