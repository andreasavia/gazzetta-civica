---
tipo: INTERVENTI
seduta_id: 571
date: 25/11/2025
title: Seguito della discussione
page_references:
  - https://documenti.camera.it/apps/commonServices/getDocumento.ashx?idLegislatura=19&sezione=assemblea&tipoDoc=stenografico&nomefile=stenografico&idSeduta=0571&ancora=sed0571.stenografico.tit00110
---

# Esame degli articoli - A.C. 2655

## Intervento di "BONAFE' Simona" - "PD-IDP"

(PD-IDP). Grazie, Presidente. Ho chiesto di intervenire sul complesso degli emendamenti perché ancora una volta, purtroppo, devo sottolineare e stigmatizzare un metodo che è stato seguito nell'esame di questo provvedimento, che non ci ha per niente convinto. Perché, vede, qui si tratta di semplificare norme che riguardano l'attività economica e i servizi per i cittadini, ed è chiaro che, in linea di principio, noi siamo assolutamente favorevoli alla semplificazione di attività che vanno ad incidere sulla vita quotidiana di cittadini e imprese, ma siamo per farlo per bene e non nella maniera nella quale, invece, ha proceduto con questo provvedimento il Governo. Dico solo, a titolo d'esempio, che noi ci troviamo davanti a 75 pagine di testo e a un Noi oggi siamo di fronte a 74 articoli, che trattano 74 materie diverse - quindi, materie del tutto eterogenee -, e ci troviamo di fronte, peraltro, a un testo che ci è stato detto essere blindato, perché è collegato al bilancio e, quindi, con la necessità di approvarlo in tempi ristretti. Dicevo all'inizio che noi siamo a favore della semplificazione. Questo lo voglio dire chiaramente ai colleghi anche di maggioranza che, anche se poco, ci stanno, spero, seguendo. La semplificazione per noi, però, è un processo serio, è un processo che deve seguire anche determinati criteri. Ricordo che la tanto vituperata Commissione europea sta procedendo a un processo di Del resto, non è la prima volta che succede. Questo è un ulteriore decreto Semplificazioni che segue un metodo, come anche per il decreto Semplificazioni 1, del tutto raffazzonato. Del resto, ricordo bene i falò di Calderoli. Quindi, purtroppo, questa è una modalità che questo e i Governi di destra hanno seguito negli anni, con scarsi effetti, però, sulla vita concreta, se è vero, come è vero, che siamo qui ancora a semplificare. Ora, Presidente, noi abbiamo presentato molti emendamenti a questo provvedimento; emendamenti punto per punto, articolo per articolo, emendamenti di merito, che immagino verranno tutti bocciati; perlomeno, questo è quello che è stato fatto in Commissione. Lo diciamo prima: se nessuno dei nostri emendamenti dovesse essere votato, noi, anche laddove, in alcuni articoli, siamo a favore del processo di semplificazione, voteremo contro. Voteremo contro più che per il merito, soprattutto per il metodo. Poi, è evidente che molte volte il metodo è anche merito, l'abbiamo visto con semplificazioni che non hanno migliorato la vita, ma che l'hanno peggiorata, anche in termini di procedimenti burocratici da presentare. Quindi, ci tenevo, con questo intervento sul complesso degli emendamenti, a fare presente che la prossima volta, se volete davvero semplificare, sapete da che parte trovarci. Altrimenti, sono semplificazioni che farete, ma che non avranno effetti concreti sulla vita delle persone

## Intervento di "COLUCCI Alfonso" - "M5S"

(M5S). Grazie, Presidente. Era il 12 novembre di quest'anno quando, alla quarantaduesima assemblea nazionale generale di ANCI, il Presidente della Repubblica, Sergio Mattarella, interveniva e, nel ricordare che i sindaci sono il primo presidio di democrazia nel nostro ordinamento, lanciava un monito: “Non possiamo accontentarci di una democrazia a bassa intensità”. Una democrazia a bassa intensità: come la interpretiamo una democrazia a bassa intensità? È una democrazia che rispetta le forme ma viola la sostanza, una democrazia che vive il confronto parlamentare come una mera liturgia ma lo svuota di contenuto, di contenuto effettivo, di contenuto ricco del senso democratico che è fondato sul confronto, sull'approfondimento, sullo scambio reciproco pur nella diversità tra le varie posizioni di ognuno, di ognun deputato e di ognun senatore che fa parte dell'emiciclo della Camera o del Senato. Una democrazia effettiva, una democrazia ad alta intensità, quale quella che noi vorremmo, è una democrazia che si basa sull'approfondimento e sul confronto, con un approfondimento che avviene in primo luogo nelle Commissioni competenti e poi si sviluppa e si perfeziona nell'esame dell'Aula. Orbene, questo provvedimento è un provvedimento a bassa intensità democratica, nel senso che ci siamo detti. Perché? È stato collegato dal Governo alla legge di bilancio e questo collegamento ha determinato un'accelerazione nei tempi, addirittura una chiusura a data certa del provvedimento stesso e un voto di “urgentamento”. Questo voto di “urgentamento” ha determinato che in Commissione noi avremmo dovuto presentare la richiesta di un singolo audito per gruppo parlamentare e a questa richiesta - e presa coscienza e cognizione del contenuto di questo provvedimento - noi ci siamo opposti, perché un provvedimento - ora entreremo nel merito del provvedimento e degli emendamenti - evidentemente non si presta a poter essere sufficientemente, decorosamente e democraticamente - appunto, una democrazia ad alta intensità - svolto attraverso una semplice audizione per gruppo parlamentare. Per cui, noi delle opposizioni ci siamo trovati costretti Un provvedimento che dal punto di vista quantitativo consta di ben 74 articoli, dal punto di vista qualitativo direi che lambisce e tratta quasi tutte le materie dello scibile umano, perché parte da misure per la semplificazione delle imprese che addirittura riguarda, tra gli altri, all'articolo 7 la semplificazione in materia di aggiornamento degli operatori delle attività di autoriparazione, semplificazioni in materia di canone patrimoniale di concessione e proroga di rifinanziamenti a sostegno delle imprese. Veda, l'unico fattore comune è che ciascuno di questi articoli reca l'indicazione di “semplificazione”, poi, per il resto, abbiamo l'eterogeneità. E questo solo per riferirci al Capo I perché se poi guardiamo al Capo II “Misure di semplificazione in materia di turismo”, per poi arrivare al Capo III, alle “Misure di semplificazione in materia di navigazione”, addirittura. Per non parlare del rilascio del nulla osta di lavoro per gli stranieri, del trattamento ordinario e straordinario di integrazione salariale, di lavoro occasionale in agricoltura (quindi, parliamo proprio di una specificità e siamo appena arrivati all'articolo 23), incentivi fiscali per le fusioni tra associazioni e fondazioni (parliamo anche di questo), misure di semplificazione in materia di spedizioni di prodotti numismatici (attenzione, ed è l'articolo 25). Vado velocemente, Presidente, perché il mio tempo è ridotto e non voglio annoiare, ma abbiamo nel Titolo II al Capo I la semplificazione dei procedimenti amministrativi in favore di cittadini come ad esempio quelli in materia di cremazione e dispersione delle ceneri, nonché quelle relative alle semplificazioni in materia di dichiarazione di assenza e di morte presunta, in materia di traduzioni giurate, e poi quelle cui faceva riferimento l'onorevole Zaratti, in materia di semplificazione del permesso di costruire su immobili vincolati (è un problema grosso naturalmente perché questa è una deroga al testo unico dell'edilizia), nonché riguardo l'accettazione di eredità (si stabiliscono forme particolari per l'accettazione di eredità). La nota positiva - parlo da notaio in questo caso - è la norma contenuta nell'articolo 44 che prescrive agevolazioni in materia di circolazione giuridica dei beni provenienti da donazioni, l'eliminazione del diritto di sequela in caso di azione di riduzione esperita vittoriosamente nei confronti dei terzi aventi causa dal donatario del bene o dall'erede (e questo è un elemento fondamentale, peccato che non siano stati recepiti i miei emendamenti prodotti nelle precedenti leggi di bilancio e si debba arrivare, ad oggi, con una norma che di semplificazione non ha assolutamente nulla perché si tratta di una norma che modifica il regime delle azioni successorie nel nostro ordinamento, positivamente, questo articolo qui). Abbiamo anche norme di semplificazione in materia di università e anche in materia sanitaria perché vengono ad essere toccate anche le norme in materia di certificazione medica in telemedicina, la promozione dell'erogazione dei servizi nelle farmacie, nonché le disposizioni per contrastare la carenza di medicinali e anche in materia di inclusione sociale delle persone con sordocecità. C'è davvero di tutto, Presidente. Se vuole, io continuo. L'attività di gestione delle specie ittiche, alieutiche, fanghi di depurazione (e siamo all'articolo 71); la determinazione della base imponibile per alcune imprese marittime, la memorizzazione e trasmissione telematica dei corrispettivi. E poi abbiamo abrogazioni di norme in materia di edilizia scolastica, sull'adempimento dell'obbligo di istruzione; abbiamo abrogazioni in materia di intercettazioni e abrogazioni di disposizioni in materia di dati personali. Ora è evidente che un provvedimento di tale complessità non può essere evaso con una sola audizione in Commissione, non può entrare alla Camera a metà di novembre per essere licenziato alla fine di novembre, così come quest'Aula si appresta a fare tra le sedute di oggi e domani. È evidente, Presidente, che questa è una grave mortificazione del Parlamento perché quello con la legge di bilancio, che ha formalmente legittimato queste procedure accelerate, questa chiusura del provvedimento a data certa, è un collegamento esclusivamente formale perché queste norme non hanno, ognuna in sé, un collegamento diretto con la legge di bilancio e quindi costituisce esso stesso una violazione delle norme e dei procedimenti e dei regolamenti della Camera dei deputati. Ci saremmo davvero aspettati che il Presidente della Camera avesse spontaneamente lanciato un monito e tutelato i lavori di questa nobile e fondamentale Aula delle nostre istituzioni, perché è evidente che questo modo di operare è un modo che mortifica le istituzioni, mortifica il Paese e mortifica la democrazia. I nostri emendamenti, Presidente, non potranno tener conto di tutto questo - siamo stati costretti a limitarli, perché evidentemente questo è un provvedimento

## Intervento di "GAVA Vannia" - "LEGA" - ("Membro di Governo")

. Il parere è conforme al relatore, Presidente

## Intervento di "RUSSO Paolo Emilio" - "FI-PPE" - ("Relatore per la commissione")

Grazie, Presidente. Il parere è contrario su tutte le proposte emendative

## Intervento di "ZARATTI Filiberto" - "AVS"

(AVS). Grazie, signor Presidente. Ci troviamo di fronte a un provvedimento molto complesso, una sorta di provvedimento dentro il quale troviamo gli argomenti più disparati. Si parla di navigazione, di sanità, di scuola, di università e persino di commercio delle armi, oltre a molti altri argomenti. È evidente che l'eterogeneità di questo provvedimento è l'elemento di maggiore debolezza, perché è del tutto evidente - e noi siamo d'accordo - che è necessario semplificare una serie di procedure della pubblica amministrazione. Io penso, in primo luogo, in questo momento, alla semplificazione per quanto riguarda le autorizzazioni per gli impianti di energie rinnovabili. Io voglio ricordare che mediamente per autorizzare un rigassificatore nel nostro Paese si impiegano 6 mesi, per autorizzare un impianto eolico, oppure fotovoltaico, mediamente si impiegano 4 anni e mezzo Per avere un'autorizzazione in un comune a volte bisogna aspettare mesi e non perché la pratica sia complessa, ma perché c'è un solo impiegato che deve rispondere a centinaia o a migliaia di domande. Se voi continuate, come state facendo, peraltro, in questa legge di bilancio, a tagliare i fondi per gli enti locali, potete fare tutte le semplificazioni che volete, ma le domande non avranno mai risposta da parte dei cittadini e delle imprese Del resto, anche nelle semplificazioni che vengono proposte in questi 73 articoli ci sono questioni che lasciano assolutamente perplessi. Più che semplificazioni sembra una Siete sempre gli stessi: siete quelli dei condoni, siete quelli che vogliono far costruire sugli argini dei fiumi e non vi interessa che poi quelli saranno soggetti a chissà quali catastrofi. Volete far costruire e demolire le ricchezze ambientali e culturali del nostro Paese attraverso un articoletto in un provvedimento Dopodiché, portate anche un provvedimento completamente chiuso, senza alcuna possibilità di modifica. Io, signor Presidente, faccio un appello. Vorrei che si facesse una verifica o una Commissione per vedere se questo procedimento, in qualche modo, è corrispondente al dettato costituzionale rispetto alla funzione dei parlamentari, perché se io in un provvedimento come questo non ho la possibilità di emendare, perché mi viene portato a scatola chiusa e deve uscire esattamente così come è, allora viene meno quella funzione costituzionale di libertà e dovere del parlamentare di poter emendare e cambiare i provvedimenti qui dentro. C'è un'imposizione di fatto che è anticostituzionale da questo punto di vista e che calpesta i diritti dei deputati e delle deputate, dei rappresentanti del popolo. Ci troviamo un provvedimento chiuso che alla fine nei molti argomenti tira fuori una serie di piccole chicche, che certamente faranno piacere sempre a lor signori e a quelli che vogliono speculare, come, per esempio, l'aumento del 20 per cento delle cubature nel settore turistico, con la motivazione di costruire gli alloggi per i dipendenti. Metteteci anche un po' più di fantasia: queste cose sono ridicole, sono ridicole! Questo è il provvedimento che voi portate in quest'Aula e che presentate al Paese come semplificazione. Ci sono temi sensibili come lo smaltimento dei fanghi di depurazione in agricoltura. Questo meriterebbe uno studio scientifico, perché stiamo parlando della difesa dei diritti alla salute dei cittadini e delle cittadine, sia di quelli che operano nel settore dell'agricoltura, cioè gli operatori dell'agricoltura, sia di coloro che sono i fruitori dei prodotti dell'agricoltura, cioè tutti i consumatori. Voi ci dovete garantire che queste procedure semplificate, che voi mettete in un campo così delicato, abbiano, comunque, a cuore la tutela della salute e così non è. È un provvedimento - scusate tanto - scandaloso. Volete semplificare? Fate i provvedimenti di settore, in modo tale che sia chiaro cosa si vuole semplificare e come. Fate gli investimenti del personale qualificato ad accelerare le pratiche burocratiche, perché non è possibile che un cittadino qualsiasi ha una pratica in un comune del nostro Paese e aspetta anni senza avere risposte, né positive né negative. Questa è una vostra responsabilità, perché siete al Governo voi e non è che siete al Governo da ieri: siete al Governo da tre anni. Dopo tre anni ci presentate questo provvedimento sulle semplificazioni? Io penso che dovreste fare, una volta tanto, una riflessione, perché questo modo, di cercare di riconoscere piccoli privilegi sempre agli stessi, non ha portato avanti il nostro Paese, non ha portato avanti altre maggioranze, non porterà il Paese avanti in questa occasione e non porterà avanti neanche voi. Per questa ragione, noi voteremo contro sugli articoli che presenterete punto per punto, tutti e 73 gli articoli di questo provvedimento

# Articolo 1 - A.C. 2655

## Intervento di "BONAFE' Simona" - "PD-IDP"

(PD-IDP). Grazie, Presidente. Io non riesco proprio a capire il motivo per il quale su questa proposta emendativa sia stato dato parere contrario, perché se si parla di accorciare le tempistiche, di accorciare le procedure per le imprese, per avviare la gestione delle attività economiche, ecco, non capisco come si faccia ad essere contrari su una delle semplificazioni più importanti, cioè la semplificazione dei vari sportelli ai quali oggi le imprese si devono rivolgere con l'istituzione di uno Sportello unico integrato. Infatti, con questo emendamento noi abbiamo previsto di accorpare lo sportello unico per le attività produttive (SUAP), lo sportello unico per l'edilizia (SUE) e gli sportelli dedicati ai procedimenti ambientali in un'unica struttura denominata Sportello unico integrato. Appunto - ripeto - non capisco il motivo per il quale il parere è contrario; o, meglio, forse lo capisco perché - come abbiamo detto negli interventi sul complesso degli emendamenti - qui non c'è la volontà di fare davvero un'operazione di semplificazione, ma c'è la volontà di prendere qua e là qualche A nostro parere, non è così che si deve procedere e con questo articolo aggiuntivo dimostriamo che, invece, noi siamo per la semplificazione, ma quella vera, quella che riduce e semplifica i tempi e le procedure davvero per le imprese che vogliono investire nel nostro territorio

(PD-IDP). Grazie, Presidente. Ha ragione il collega Zaratti a dire che le piccole e medie imprese rappresentano l'ossatura del nostro sistema economico e che sono fondamentali in molti settori trainanti del . Il più delle volte sono piccole realtà che riescono a tenere insieme la tradizione delle nostre produzioni artigianali, ma, allo stesso tempo, a innovare fortemente, anche e soprattutto quando il Governo è in grado di dare loro gli strumenti giusti. L'abbiamo visto, purtroppo, non recentemente, con Industria 5.0, che è stato un fallimento e l'abbiamo visto, in passato, con Industria 4.0 e con tutti gli ulteriori piani di ammortamento che hanno reso conveniente a queste imprese investire in innovazione. E i risultati si sono visti, perché sono imprese che sono rimaste competitive, seppure in un contesto internazionale molto difficile, ed è assolutamente vero - anche questo, lo diceva molto bene il collega Zaratti - che adesso i dazi e le nuove guerre commerciali rischiano, purtroppo, di incidere su queste realtà a forte vocazione d'esportazione. Quindi, dobbiamo sostenerle, dobbiamo creare le condizioni perché queste piccole e medie imprese continuino ad essere competitive e, per farlo, la semplificazione è uno dei processi più importanti, è una delle leve fondamentali per questo sistema. E, infatti, in questo articolo aggiuntivo, prevediamo che sia riservata una quota del 20 per cento per le piccole e medie imprese nelle gare sopra soglia. Devo dire, sinceramente, che a me stupisce molto il parere contrario del Governo anche su questo articolo aggiuntivo, perché questo si sta dimostrando un Governo che parla, per carità, parla molto di sostegno alle piccole e medie imprese, ma poi, all'atto pratico, in questi tre anni, purtroppo, quello che noi dobbiamo rilevare è che questo Governo si è dimenticato delle piccole e medie imprese. Allora, cominciate a dare un segnale, date qualche segnale, per esempio, cambiando il parere e votando questo articolo aggiuntivo

## Intervento di "IARIA Antonino" - "M5S"

(M5S). Grazie, Presidente. Chiedo alla collega se posso sottoscrivere la proposta emendativa, perché è estremamente di buon senso, specialmente per chi ha amministrato e per chi ha fatto l'assessore all'urbanistica e all'edilizia e ha visto con i propri occhi qual è la difficoltà nell'avere una documentazione coerente tra lo sportello unico attività produttive e lo sportello unico edilizio. Tradotto in soldoni, vuol dire che magari si autorizza un esercizio commerciale senza verificare che quell'esercizio commerciale abbia la legittimità urbanistico-edilizia e questo crea tutta una serie di problematiche, specialmente se poi l'esercizio va in esercizio - scusate il gioco di parole -, e poi succede qualcosa, questo esercizio deve chiudere e l'immobile stesso deve riuscire a tornare allo stato legittimo. Quindi, tutto questo percorso rischia di far perdere tempo agli uffici, di far perdere la possibilità di creare quella struttura commerciale se è lecita e, quindi, crea anche una confusione amministrativa che uno sportello unico, che riesca a vedere le pratiche che hanno lo stesso filo conduttore, potrebbe risolvere. Questo è chiaramente un tema che, però, si scontra anche con il fatto che il Governo non investe nel migliorare le condizioni di lavoro degli sportelli unici dell'edilizia, non adeguando nemmeno gli stipendi dei nostri tecnici degli sportelli unici, sia dell'edilizia che delle attività produttive. Ma il tema fondamentale è che adesso la vera semplificazione sarebbe fare un discorso organico per riuscire a parlare con gli enti pubblici locali e dar loro degli strumenti per poter gestire tutta una serie di informazioni che hanno a disposizione in maniera più appropriata; quindi, aumentare gli investimenti nella digitalizzazione, con l'uso anche dell'intelligenza artificiale atta a gestire una grande mole di informazioni e atta anche a fare questo tipo di controlli incrociati che avrebbero la capacità di risolvere moltissimi di questi problemi. Il primo passaggio, però, è creare un ufficio unico e un'estrema semplificazione, anche soltanto burocratica e anche per l'utente stesso, che avrebbe un unico ufficio a cui rivolgersi per riuscire ad aprire la propria attività oppure per avere chiarimenti sul proprio stato

## Intervento di "SIMIANI Marco" - "PD-IDP"

(PD-IDP). Grazie, Presidente. Intervengo su questo articolo aggiuntivo, anche perché credo che, sul codice dei contratti pubblici, abbiamo fatto una grande discussione in Commissione ambiente, non solo nel momento in cui si è votato il nuovo codice dei contratti, ma anche per il correttivo. Uno dei punti principali che abbiamo discusso riguarda questo tema su cui c'è stato un grande dibattito. Il mondo associativo ha più volte chiesto un aggiornamento ulteriore, visto che il Governo ha dovuto chiudere in fretta e furia, anche giustamente, in parte per tenere conto delle rate del PNRR; in un certo senso, si è dovuto anche accelerare e noi abbiamo capito, avendo anche un atteggiamento responsabile, visto che si parla di molte risorse. Tuttavia, secondo noi, su molti temi del correttivo si poteva intervenire, soprattutto su questo aspetto, cioè sull'ampliamento del criterio di rotazione degli appalti pubblici per i non aggiudicatari, in questo caso per tutte quelle aziende che hanno partecipato e che, sostanzialmente, non sono riuscite a vincere l'appalto, o, comunque, non hanno avuto fortuna in quell'appalto. L'idea era in questo senso, visto che si tratta di molte aziende che hanno tutta una serie di criteri o, comunque, hanno le capacità per poter competere, per poter mettere in campo un'azione che possa essere anche produttiva per l'azienda stessa. Noi, infatti, con questo articolo aggiuntivo chiediamo che se ne possa comunque tenere conto e, in questo caso, in base proprio al principio di rotazione, chiediamo di poter attivare, attraverso un sistema di semplificazione, la partecipazione delle imprese che, avendo presentato offerte valide nelle procedure precedenti, non sono risultate aggiudicatarie, garantendo loro priorità negli inviti per le successive gare, aventi oggetto analogo. Chiediamo che ci possa essere un'opportunità anche per queste aziende, oggi, per vari motivi, soprattutto per quelle amministrazioni che sono tenute a valorizzare la partecipazione e che sono tenute a valorizzare le imprese che, pur avendo presentato offerte valide nelle precedenti procedure, come dicevo prima, non sono state aggiudicatarie. Credo che questa proposta emendativa possa garantire anche un processo di valorizzazione delle aziende del territorio, aziende che possono, in questo caso, essere comunque valorizzate. E credo che, in questa grande difficoltà che comunque è legata anche al codice dei contratti, il principio di rotazione sia sempre uno di quei principi che possa ritenersi democratico e possa dare la possibilità di far sì che, anche nell'approccio con il quale si compete con le gare nelle amministrazioni pubbliche, si possa essere presenti e, qualche volta, anche vincere

## Intervento di "ZARATTI Filiberto" - "AVS"

(AVS). Grazie, Presidente. Le piccole imprese, le piccole e medie imprese sono l'ossatura della nostra economia, del nostro sistema industriale e in quest'Aula è stato ricordato più volte, anche da autorevoli membri del Governo, naturalmente. Io voglio ricordare che le piccole e medie imprese rappresentano il 90 per cento del nostro sistema industriale, generano circa il 65 per cento del valore aggiunto, il 76 per cento dei posti di lavoro nel settore privato, quindi numeri importanti, fondamentali per la nostra economia. Ebbene, le piccole e medie imprese vivono un momento difficile e drammatico, dovuto anche alla grande questione dei dazi, che colpisce proprio, in primo luogo, le piccole e medie imprese, quelle che non hanno capacità e margini di resistenza. Le piccole e medie imprese sono quelle più sfavorite dal clima di conflitti internazionali che si è creato. Quindi, queste piccole e medie imprese corrono il rischio di trovarsi in una enorme difficoltà dal punto di vista economico e produttivo, in qualche modo definendo anche una marginalità del sistema industriale italiano nel prossimo periodo. Tante di queste piccole e medie imprese non sanno se finiranno il 2026 ancora in piedi, in un clima così difficile e così devastato dal punto di vista internazionale. Quindi, penso che dovremmo mettere in atto politiche di sostegno alle piccole e medie imprese. Quello che chiediamo in questo articolo aggiuntivo è che la quota riservata alle piccole imprese nelle gare sopra soglia abbia una percentuale del 20 per cento, cioè di destinare il 20 per cento di queste quote alle piccole e medie imprese. Credo che faremmo un grande lavoro a vantaggio della nostra economia. Credo sia un articolo aggiuntivo di buonsenso, perché se invece di avere il 20 per cento nelle quote riservate alle gare sopra soglia, avessimo una diminuzione del 20 per cento delle piccole e medie imprese del nostro Paese nel 2026, questa sarebbe una tragedia economica e umana nel nostro Paese. Infatti, le piccole e medie imprese svolgono non soltanto una funzione produttiva, non soltanto rappresentano un pilastro produttivo, perché costituiscono quasi la totalità del tessuto produttivo italiano - dalle aziende familiari alle Quindi, penso che un segnale di apertura nei confronti delle PMI ci debba essere, perché tanto blaterare in quest'Aula rispetto alle piccole e medie imprese, tanto blaterare in campagna elettorale di quanto è importante per queste piccole e medie imprese e le famiglie il sostegno del Governo, ma, quando arriviamo al dunque, questo sostegno non c'è, come in questo caso

