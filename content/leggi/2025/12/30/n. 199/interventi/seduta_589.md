---
tipo: INTERVENTI
seduta_id: 589
date: 29/12/2025
title: Seguito della discussione
page_references:
  - https://documenti.camera.it/apps/commonServices/getDocumento.ashx?idLegislatura=19&sezione=assemblea&tipoDoc=stenografico&nomefile=stenografico&idSeduta=0589&ancora=sed0589.stenografico.tit00030
  - https://documenti.camera.it/apps/commonServices/getDocumento.ashx?idLegislatura=19&sezione=assemblea&tipoDoc=stenografico&nomefile=stenografico&idSeduta=0589&ancora=sed0589.stenografico.tit00080
---

# Ripresa della discussione dell'A.C. 2750

## Intervento di "ALBANO Lucia" - "FDI" - ("Membro di Governo")

. Parere conforme, grazie.

## Intervento di "BARABOTTI Andrea" - "LEGA" - ("Relatore per la commissione")

Grazie, Presidente. Il parere è contrario su tutti gli emendamenti.

# Articolo 11 - A.C. 2750

## Intervento di "IARIA Antonino" - "M5S"

(M5S). Grazie, Presidente. E direi che anche quest'anno il ponte sullo Stretto ce lo siamo levato dalle opere strutturali prioritarie di questo Paese, per fortuna. Con una farsa che, tra l'altro, potrebbe far creare tantissimi titoli di film: 100 volte la prima pietra, il giorno del pilone (dove ogni volta si ripete il fatto che partirà il ponte e poi non parte), togli la pietra, metti la pietra (un allenamento che il Ministro Salvini fa per allenarsi per una sfida epocale, per vincere la sua battaglia dell'opera infrastrutturale più grande del mondo). Però effettivamente avete ragione: Iaria - me lo dico io, tramite lei, Presidente, me lo dico da solo -, smettila di scherzare, sii serio. Però chi ha cominciato a scherzare è il Ministro Salvini. Purtroppo però il Ministro Salvini scherza con i nostri soldi, scherza con i soldi che servono alle infrastrutture del Paese Non bastano, sono anche pochi, ma ha un senso, invece che giocare con il plastico del ponte. E, per favore, smettetela di continuare con questa farsa, perché fa ridere fino a un certo punto, come direbbe il Ministro Tajani. Anzi, a noi non fa più ridere

# Articolo 13 - A.C. 2750

## Intervento di "CONTE Giuseppe" - "M5S"

(M5S). Grazie, signor Presidente. Onorevoli colleghi, questo emendamento - è stato appena detto - invita le forze di maggioranza e il Governo a mettere i soldi dove ci chiedono gli italiani, dove ci sono le urgenze degli italiani e le priorità della nostra comunità nazionale. Si tratta di definanziare la corsa al riarmo; si tratta di prendere miliardi e miliardi di investimenti (23 miliardi nel prossimo triennio) per cercare di offrire ai nostri cittadini un servizio sanitario con prestazioni che siano adeguate. Negli scorsi mesi, abbiamo girato i territori, abbiamo visitato ospedali, pronto soccorso, abbiamo visitato presìdi sanitari di territorio: sono tutti in difficoltà. Le file sono lunghissime e, nonostante il vostro decreto così tanto sbandierato, non si sono abbreviate le liste d'attesa. Abbiamo personale sanitario sottopagato e con turni massacranti. Noi pensavamo - forse siamo stati un po' ingenui - che dalla pandemia potessimo tutti insieme trarre alcune lezioni. E ricordiamo anche, quando eravate all'opposizione, gli interventi molto animati - forse anche troppo, a volte - con cui rivendicate la massima attenzione alla questione sanitaria. Qual è l'insegnamento che voi traete da quell'emergenza sanitaria? Che abbiamo bisogno di buttare i soldi in armi? Qual è l'esperienza? È che definanziamo gli investimenti in sanità. Qui arriveremo al 6,4 per cento rispetto al PIL. Noi avevamo superato il 7 per cento. Avevamo definito una strada, un percorso non nell'interesse di un partito, di una forza politica, ma cercando veramente di recuperare un contesto molto difficile e finalmente metterci alle spalle una situazione di emergenza. E oggi qual è la realtà? Che si aspetta anche un anno, oggi, per una TAC. Sei milioni di cittadini rinunciano alle cure. Prestate molta attenzione, anche con gli emendamenti avete dimostrato di curare con molta attenzione il servizio sanitario privato. Ma guardate che non tutti hanno la possibilità di un'assicurazione, di permettersi un'assicurazione per andare in una clinica privata E allora vi chiediamo di prendere quei soldi e di metterli dove servono: nella sanità. Non c'è nulla di nulla nella sanità

## Intervento di "FRATOIANNI Nicola" - "AVS"

(AVS). Grazie, signor Presidente. Sarò molto breve, perché questo emendamento è molto semplice; propone di tagliare 8 miliardi di euro dalle spese militari, dalle spese del settore della difesa, che sono in continuo aumento - andiamo ormai verso un'economia di guerra, ci andiamo speditamente; la follia del riarmo è diventata una sorta di nuova religione civile e persino finanziaria -, e di destinare queste risorse al sistema sanitario nazionale pubblico, che continua ad averne uno straordinario bisogno, nonostante la retorica che abbiamo ascoltato anche in quest'Aula, ossia che aumenta la spesa per la sanità; ma diminuisce in rapporto al PIL, al prodotto interno lordo, e questo condanna il nostro sistema sanitario a una fragilità che è ormai insopportabile; significa cose molto concrete, come le liste d'attesa sempre più lunghe e significa che 6 milioni di italiani - un numero mai visto - hanno rinunciato a curarsi, perché non se lo possono permettere e perché il sistema sanitario nazionale non è in grado di rispondere ai loro bisogni. Allora, siccome la politica e in particolare quest'atto della politica, quello più importante per la politica, il bilancio, è soprattutto scelta, noi proponiamo di fare una scelta: meno soldi per la spesa militare, più soldi per la salute degli italiani e delle italiane

# Esame degli ordini del giorno - A.C. 2750

## Intervento di "AIELLO Davide" - "M5S"

(M5S). Grazie, Presidente. Anche quest'anno siamo giunti all'approvazione della legge di bilancio, l'ultima legge dell'anno, la legge con la quale il Governo dovrebbe dare risposte alle emergenze del Paese. Ecco, per noi la principale emergenza del Paese si chiama emergenza salariale . Se non si parte dall'aumento dei salari, ma ci volete dire da cosa vogliamo partire? Questo Governo doveva mettere al centro dell'azione politica, al centro della legge di bilancio, proprio i salari degli italiani, i salari dei lavoratori. Sono anni che parliamo in quest'Aula di lavoratori poveri, di Rinunciano a quella che è una vita sana, regolare, dignitosa. Noi, con quest'ordine del giorno, chiedevamo nel nostro Paese - visto che l'Italia resta ancora tra i pochi Paesi all'interno dell'Unione europea a non avere una legislazione in tal senso - l'istituzione e l'introduzione di un salario minimo legale al di sotto del quale nessun contratto collettivo nazionale possa andare. Stabilire una soglia minima dalla quale partire, stabilire un punto di partenza a livello legale non significa sostituirsi alla contrattazione collettiva, ma significa dotare anche la contrattazione collettiva di una base legislativa, di una base unitaria, che sia un punto di partenza chiaro. Se decidiamo una soglia, che possono essere i 9 euro lordi l'ora, al di sotto di quella soglia non è lavoro, è sfruttamento e noi vogliamo che questo si dica chiaramente. Questo era un ordine del giorno, Presidente, volto a impegnare il Governo a istituire finalmente nel nostro Paese una legislazione che introduca un salario minimo orario, ma anche ad evitare quella porcata - e ci tengo a dire questo termine - che avevate fatto al Senato e solo dopo le nostre pressioni siete tornati indietro e avete tolto quella norma, che prevedeva, addirittura, che nel caso in cui il lavoratore avesse ottenuto una sentenza dal giudice del lavoro che gli riconosceva il diritto al reintegro salariale - e di solito il giudice riconosce almeno cinque annualità, quindi il termine della prescrizione è di cinque anni - voi avevate inserito una norma in base alla quale il risarcimento delle indennità salariali veniva riconosciuto soltanto dal momento della presentazione della domanda giudiziale e, quindi, si andava a escludere tutto il periodo antecedente. Quindi, questo Governo voleva favorire le imprese che non riconoscono il salario dignitoso ai propri lavoratori, altro che favorire i lavoratori Con questo ordine del giorno chiedevamo due impegni concreti. Il primo era quello di istituire il salario minimo in Italia e il secondo era quello di evitare di aiutare sempre i soliti imprenditori furbi, come è solito fare questo Governo, e invece aiutare gli imprenditori onesti che, ogni giorno, riescono a riconoscere un salario dignitoso a milioni di lavoratori

## Intervento di "ALBANO Lucia" - "FDI" - ("Membro di Governo")

. Grazie, Presidente. Se posso, vorrei fare una premessa. Con riferimento ai pareri che il Governo…

. …e operative…

. Grazie.

. Infatti non trovavo…

. Sì, grazie, Presidente. Lo accantoniamo per una valutazione

. Grazie, Presidente. Lo accantoniamo.

. Grazie, Presidente. Dunque, c'è una nuova riformulazione. Sull'ordine del giorno n. 9/2750/72 Dell'Olio il parere è favorevole con riformulazione del primo impegno che, quindi, premette le parole seguenti: “a valutare l'opportunità di (…)” e il parere è favorevole sul secondo impegno.

. Espunte le premesse, vi è parere favorevole con riformulazione dell'impegno: “a valutare l'opportunità di adottare iniziative volte a supportare ulteriormente gli obiettivi già perseguiti attraverso strumenti organizzativi quali, ad esempio, il protocollo “Liberi di scegliere” del 26 marzo 2024”.

. Sì, il parere è favorevole.

. Accantoniamo un attimo.

. Sull'ordine del giorno n. 9/2750/184 Ubaldo Pagano.

. Era accantonato. Sull'ordine del giorno n. 9/2750/214 Faraone il parere è favorevole con la riformulazione degli impegni dal primo al quinto, premettendo le parole: “a valutare l'opportunità (…)”, e con la seguente riformulazione del sesto impegno: “istituire, senza nuovi e ulteriori oneri a carico della finanza pubblica, un coordinamento interministeriale tra tutte le amministrazioni interessate, il Ministero per la Pubblica amministrazione e il Ministero dell'Economia e delle finanze al fine di monitorare gli effetti occupazionali della scadenza dei progetti PNRR e programmare misure di continuità e sostenibilità”.

. Grazie, Presidente. Dunque, il Governo aveva riformulato con “a valutare l'opportunità di” per il secondo, quarto e quinto impegno. Non possiamo sul primo perché riguarda la destinazione di risorse della presente legge di bilancio, quindi il primo impegno non è possibile accoglierlo, però il resto lo possiamo accogliere tutto “a valutare”. Se per voi va bene?

. Sull'ordine del giorno n. 9/2750/237 Toni Ricciardi, con riformulazione “a valutare l'opportunità di” su entrambi gli impegni.

. … ha stanziato quest'anno un miliardo di euro, quindi c'è già la risposta. Comunque, parere contrario.

## Intervento di "ALIFANO Enrica" - "M5S"

(M5S). Grazie, Presidente. Vorrei sottoscrivere quest'ordine del giorno e fare una brevissima osservazione. Penso che non serva più di tanto aumentare le pene, creare nuove fattispecie penali dai confini evanescenti; aspettiamo ancora le statistiche sui reati derivanti dai , uno dei primi decreti messi in piedi da questa maggioranza. Penso che normalmente chi delinque non sta lì a prendere il codice penale e a vedere se questa o quella pena è aumentata per questo o quel reato. La deterrenza invece è data da un'auto della Polizia in più. Bisogna quindi investire assolutamente in risorse e, come diceva già il collega, bisogna per l'appunto integrare le Forze di Polizia e anche la collaborazione degli enti territoriali al fine di dare una maggiore sicurezza ai cittadini; sicurezza di cui hanno assolutamente bisogno

(M5S). Grazie, Presidente. Per rettificare il voto relativo all'ordine del giorno n. 9/2750/222 Sottanelli: il MoVimento 5 Stelle esprime voto contrario.

## Intervento di "AMATO Gaetano" - "M5S"

(M5S). Non accetto la riformulazione, Presidente. La ringrazio. Non so se dobbiamo aspettare prima che entrino i colleghi, perché…

## Intervento di "APPENDINO Chiara" - "M5S"

(M5S). Grazie, Presidente. Vede, non mi stupisce il parere contrario. D'altra parte, mica è un'emergenza la sicurezza, dopo…

## Intervento di "ASCANI Anna" - "PD-IDP"

(PD-IDP). Grazie, Presidente. Io devo chiedere scusa - lo faccio per voi - perché onestamente mi aspettavo che, almeno quest'ordine del giorno, lo accoglieste. Ma vi racconto una storia che, probabilmente, vi sarà capitato di ascoltare se avete qualche sindaco amico dalle vostre parti. Col PNRR abbiamo finanziato la demolizione e ricostruzione di alcune scuole. Scuole che esistevano e nelle quali i ragazzi e le ragazze andavano quotidianamente. Abbiamo però finanziato la demolizione di quelle scuole per poterne avere di più belle, di più efficienti dal punto di vista energetico, di più accoglienti. Ecco, in molti comuni italiani in giro per l'Italia - guardate non c'è colore politico che tenga, sono comuni governati dal centrodestra come dal centrosinistra, da liste civiche come da partiti politici - è successa una cosa incredibile: quelle scuole sono state demolite, poi perché l'azienda è fallita, perché nel frattempo la graduatoria, da cui Invitalia (Invitalia, quindi il Ministero) aveva fornito le imprese responsabili, è scaduta, quelle scuole, a questo punto, non sappiamo se saranno ricostruite. Cioè noi, il Governo, lo Stato italiano, ha demolito delle scuole in cui andavano ragazzi e ragazze e oggi noi, alla fine del 2025, col PNRR che sta per scadere, non stiamo dicendo ai sindaci, agli insegnanti, ai bambini, alle famiglie, se quelle scuole le ricostruiremo. Allora, colleghe e colleghi, io credo che sia incredibile non potersi fidare fino a questo punto di un Governo, di qualunque colore politico sia. Credo che il messaggio che stiamo dando sia devastante, e quindi io vi chiedo di ripensare al parere di quest'ordine del giorno, e non ditemi che c'è un problema di soldi perché questo, collega, non lo accetto. Dopo aver letto quello che avete fatto al Senato, io questo non lo accetto

## Intervento di "ASCARI Stefania" - "M5S"

(M5S). Grazie, Presidente. Non accettiamo la riformulazione perché questa era un'occasione importante, dal momento che questa legge di bilancio si caratterizza soprattutto per ciò che non finanzia, e ovviamente mi riferisco al settore della giustizia, che è uno dei settori più penalizzati in quanto non sono stati messi i fondi per il personale, e, per questo motivo, gli uffici giudiziari continueranno a soffrire di una grave carenza di personale amministrativo, con tribunali e procure che già lavorano in condizioni di sotto organico cronico. Io vorrei ricordare che senza cancellieri, funzionari e operatori la giustizia si paralizza, provocando danni, ovviamente, ai cittadini che chiedono giustizia e agli avvocati. Tra questi, uno degli uffici più penalizzati è quello dell'ufficio del giudice di pace. Vorrei ricordare che mancano risorse, non sono state messe. La collega Giuliano lo chiedeva per la digitalizzazione del sistema giudiziario. Ancora oggi i sistemi telematici creano tantissimi problemi agli avvocati, tantissimi problemi di inefficienza, e tutto questo, ovviamente, aumenta la lunghezza dei processi civili e penali. Vorrei ricordare quello che ha chiesto sempre la collega Giuliano, di mettere risorse nelle carceri per l'assunzione straordinaria di personale nei ruoli di funzionario giuridico-pedagogico e di funzionario mediatore culturale. Anche questo non è stato fatto per contrastare il gravissimo sovraffollamento, il problema dei suicidi, senza dare strumenti e risorse per percorsi formativi, lavorativi e culturali. Chiudo, Presidente, dicendo che, purtroppo, questa manovra rivela una scelta politica precisa, che è quella di indebolire ancora di più la giustizia nel suo funzionamento quotidiano, mentre voi la utilizzate unicamente come strumento di scontro politico e di propaganda

## Intervento di "AURIEMMA Carmela" - "M5S"

(M5S). Grazie, Presidente. No, non è possibile accettare la riformulazione del Governo che non ha alcun senso, su un tema così importante - la sicurezza - sul quale questo Governo ha clamorosamente fallito. Non lo diciamo noi dell'opposizione, ma lo dicono le nostre città che non sono più sicure, lo dicono la realtà e la verità; la realtà e la vita tutti i giorni, che è il vero nemico di questo Governo. La verità è che c'è questo fallimento perché la propaganda - unico atto politico che sa fare questo Governo - non fa assumere nuovi assistenti sociali nei comuni, non fa illuminare le nostre strade delle periferie, non fa recuperare i nostri quartieri popolari. La propaganda non fa attività sui territori. Per questo le nostre città sono meno sicure. La verità è che quest'ordine del giorno cosa prevede? Prevede la possibilità, l'impegno di un incremento vero del personale delle Forze dell'ordine di cui si registrano ben 29.000 mancanze di personale. E questo Governo non mette un euro su assunzioni straordinarie, ma, a stento, recupera le assunzioni del personale che va in pensione. Allora, la verità qual è? È che la vostra non è un'incapacità, ma è una scelta strategica, quella di non rendere le nostre città sicure perché voi volete coprire con la paura. La paura come strategia di Governo. Quindi, non è incapacità, ma è una scelta, quella di colpire il dissenso, invece, di colpire le disuguaglianze, quella di punire chi protesta. I vostri decreti Sicurezza a questo sono serviti, a punire chi protesta, non, invece, a rendere le nostre città più sicure. Il Governo Meloni - è ufficiale - dopo tre anni possiamo dire che non rende sicure le nostre città. Allora, che cosa fa? Alza i manganelli e abbassa i diritti

## Intervento di "BAKKALI Ouidad" - "PD-IDP"

(PD-IDP). Grazie, Presidente. Purtroppo in quest'ordine del giorno non ci sono riformulazioni da accettare e su questo chiederei davvero un ripensamento al Governo, non fosse altro perché con questo fascicolo, questi 200 e passa ordini del giorno, si è creato davvero un compendio di che cosa è stata questa manovra, dei voltafaccia, delle incoerenze. Devo dire che c'è un colpo di genialità, anche estetica, nell'ultimo ordine del giorno formato figurina Panini, che viene inserito e stretto nell'ultima scheda, dove si chiede di intervenire sul tema pensioni. E anche lì avete dato un parere…Chiedo di essere ascoltata, perché vi sto richiedendo la disponibilità quantomeno a ragionare. Anche su quell'ordine del giorno, l'ultimo, avete dato un parere favorevole, perché dopo tutto “valutare l'opportunità di” si può fare su tantissimi ordini del giorno, e noi ve lo chiediamo su un ordine del giorno dove vi abbiamo dato anche le soluzioni. È un ordine del giorno che riguarda il tema delle alluvioni. In questa manovra avete istituito - lo avete scritto voi al comma 555 - un fondo con una dotazione buona, di 350 milioni, per ridurre l'esposizione a situazioni di rischio che interessano il territorio nazionale connesse a eventi imprevedibili tali da richiedere l'introduzione di misure specifiche. Vi chiediamo di valutare l'opportunità di usarlo - se non vi va bene la parte in cui vi chiediamo di farlo integralmente, potete farlo nella misura in cui ritenete - e date un parere contrario secco. Vi chiediamo di continuare a fare quello che stanno facendo i territori insieme alla struttura commissariale che avete voluto voi, cercando armonia istituzionale, dai livelli dello Stato fino agli enti locali. Ma proprio in questi giorni, perché la notte di Natale per i nostri territori è stata una notte brutta, intensa, con allerte rosse, con evacuazioni. E questo perché c'è da rimanere uniti, uniti in una terra che ha bisogno di interventi, che ha bisogno di attenzione, che ha bisogno di serietà. Quindi, a noi date un parere contrario, neanche “valutare l'opportunità di”. Decidete, invece, di dare parere favorevole a un ordine del giorno che arriverà successivamente, provando tutta la strumentalità politica che abbiamo cercato di marginalizzare su questo tema, con responsabilità istituzionale, impegnando il Governo a costituirsi parte civile in un processo verso persone che hanno appena ricevuto un avviso di garanzia. Non esiste ancora il processo e avete dato parere favorevole per costituirvi parte civile in un processo penale. Ecco, vi chiedo serietà, impegno. Questo chiedono i cittadini e le cittadine. Da due anni e mezzo siamo impegnati tutti, dallo Stato sino all'ultimo comune isolato dell'Appennino tosco-romagnolo, cercando di fare andare avanti le questioni. Quindi almeno, almeno, date un segnale a questi territori, proprio anche alla luce di quello che è successo la notte di Natale, cercando di sminare, disinnescare quelle che vogliono essere polemiche sulla pelle di territori che, invece, vogliono serietà, programmazione, risorse certe. E questo ve lo abbiamo detto. È un fondo che avete istituito voi, è un fondo che avete istituito voi. Quindi cerchiamo davvero di collaborare, di avere senso delle istituzioni insieme, e dateci un segnale su quest'ordine del giorno, proprio alla luce delle tante valutazioni e delle tante opportunità che dovrete valutare su questo fascicolo e su questi ordini del giorno. Perché, se arriverete a valutare la figurina Panini dell'ultima pagina, allora forse i territori alluvionati un segnale se lo meritano

## Intervento di "BALDINO Vittoria" - "M5S"

(M5S). Presidente, non posso veramente accettare la raccomandazione. Io capisco che l'ora è tarda, sono le 3 di notte, ma vorrei spiegarne anche brevemente i motivi. Perché io, invece, ero convinta che quest'ordine del giorno avrebbe avuto un parere favorevole perché - Sottosegretaria Albano, chiedo per un attimo la sua attenzione - era un ordine del giorno veramente asciutto, , dove non chiedevamo un impegno di spesa. Noi chiediamo semplicemente di garantire la continuità territoriale che già è un principio che viene sancito per i territori svantaggiati e, quindi, dovrebbe essere garantito con risorse che il Governo dovrebbe stanziare per garantire la continuità territoriale. Nel caso specifico, Presidente, sto parlando dell'aeroporto di Crotone e nelle premesse che voi mi chiedete di espungere…

## Intervento di "BARBAGALLO Anthony Emanuele" - "PD-IDP"

(PD-IDP). Grazie, signor Presidente. Non accetto la riformulazione, francamente è troppo poco, è troppo poco generosa rispetto al disastro di queste settimane sul tema del caro voli. Non possiamo accettare la riformulazione e lo dobbiamo ai tanti siciliani e ai tanti meridionali che non sono riusciti a rientrare durante le feste a casa; lo dobbiamo ai tanti siciliani che hanno fatto scalo in tanti aeroporti d'Europa, pur di rientrare. Le notizie di stampa hanno riportato il supplente di informatica di 23 anni che ha fatto scalo a Budapest per rientrare a Licata, ma sono in tanti che hanno fatto scalo in vari aeroporti d'Europa, da Cracovia a Barcellona, in un tempo in cui il Governo Meloni non è riuscito a incidere sul tema del caro voli. All'indomani della vittoria del 2022, dai banchi del centrodestra e dai banchi del Governo si ripeteva che il caro voli aveva le ore contate. E invece in questi anni non c'è stata nessuna misura, nessuna misura incisiva. Peggio ancora, col decreto-legge Asset si era trovata una misura condivisa anche con una parte delle opposizioni e poi in sede di conversione si è fatta marcia indietro. È la solita storia che abbiamo rivisto in questi anni: un Governo forte con i deboli e debole con i forti. Di fronte all'oligopolio delle grandi compagnie aeree, il Governo fa un passo indietro e non resiste e non riesce a incidere su questo algoritmo che, francamente, continua a colpire in modo spropositato tutte le fasce della popolazione, senza alcuna considerazione né sulla progressività dell'imposta e sulle fasce di reddito, né - come dire - garantendo i principi costituzionali, come quello introdotto in questa legislatura che è quello dell'insularità, ma anche francamente la libertà di circolazione nel territorio dello Stato. È uno scandalo, è lo scandalo del nostro tempo, certificato anche dalla cinematografia. I film che si stanno occupando del caro voli sono campioni d'incassi, ma il Governo continua a essere sordo come il parere francamente risibile rispetto a quest'ordine del giorno

(PD-IDP). Non accetto la riformulazione e faccio appello a tutta l'Aula per votare e dare un segnale, in questo tempo così complicato, su questo oligopolio insopportabile delle compagnie aeree

## Intervento di "BONELLI Angelo" - "AVS"

(AVS). Sì, signor Presidente, brevemente. Colgo anche l'occasione della presenza del Ministro dell'Ambiente e della sicurezza energetica, perché l'Italia ha un grande problema che questo Governo non riesce ad affrontare - più che non riesce ad affrontare, non vuole affrontare -, ed è il tema del costo dell'energia. È proprio la politica energetica che questo Governo sta affrontando che porta a una forte dipendenza dal gas, perché acquistiamo il gas GNL, il gas di scisto, dagli americani e adesso anche dagli arabi; una forte dipendenza che determina un aumento del prezzo dell'energia, facendo pagare costi economici e sociali elevatissimi alle famiglie e alle imprese. Il Governo ha rimodulato, nel Piano nazionale di ripresa e resilienza, gli investimenti per la CER con un taglio feroce del 64 per cento. Le installazioni di impianti di energia rinnovabile, nei primi trimestri del 2025, si sono ridotti di quasi il 29 per cento: è il segnale di come questo Governo stia affossando la transizione ecologica e la transizione energetica, che farebbero pagare di meno l'energia agli italiani, partendo e puntando sulle follie non solo del nucleare da fissione, ma continuando, ripeto, con la dipendenza dal gas. Non possiamo, quindi, accettare questa riformulazione perché intendiamo che ci sia, invece, una necessità forte di investire sulle comunità energetiche, su cui tante famiglie e comuni stanno investendo per costruire veramente quell'autonomia energetica di cui il Governo Meloni non conosce nemmeno il significato. Questa è la ragione per cui respingiamo la riformulazione, perché vogliamo una vera transizione energetica ed ecologica al servizio delle famiglie e delle imprese italiane

(AVS). Grazie, Presidente. Intervengo per sottoscrivere l'ordine del giorno dell'onorevole Conte, se ovviamente è d'accordo, perché penso che sia necessario che in questo Parlamento si avvii una seria riflessione sul perché di questa del riarmo voluta anche dal Governo Meloni, che ha sottoscritto questo 5 per cento sul PIL: irresponsabile. Vedete, l'Italia è la decima potenza militare, secondo l'indice di Global Firepower, un indice molto attento sulle spese militari fatte dalle riviste della difesa. Ebbene, noi andremo a spendere, nei prossimi 10 anni, 400 miliardi di euro aggiuntivi, che porteranno la spesa, entro il 2035, a quasi 1.000 miliardi di euro di spese per armamenti. Ebbene, non è assolutamente giustificabile - per quanto ci riguarda, irresponsabile - la decisione, ad esempio, della Commissione europea, con il Diciamo “no” per questo, non perché, quando la destra ci schernisce, diciamo che vogliamo difendere il nostro Paese mettendo i fiorellini nei cannoni, ma perché di armi ce ne sono già tante: nel 2024, la spesa per armamenti nel mondo ha raggiunto 2.738 miliardi di dollari; con il 5 per cento supereremo, nel 2035, i 3.000 miliardi di dollari. La Presidente del Consiglio è venuta qua a dire che si prepara la pace preparando la guerra. Noi pensiamo esattamente il contrario, anche perché i conflitti nel mondo stanno aumentando e l'aumento delle armi porta, inevitabilmente, a un aumento di conflitti. Ecco perché è necessario direzionare, invece, le spese per gli armamenti verso le spese prioritarie, come la lotta alla povertà, la sanità pubblica e gli interventi per produrre e realizzare il lavoro e contrastare il lavoro povero, la disoccupazione e la povertà, che nel nostro Paese ha raggiunto livelli insostenibili. Diteci e dateci parole di verità, quelle parole di verità che state nascondendo agli italiani sulla vera questione del perché c'è una necessità del riarmo. Per queste ragioni, noi pensiamo che una battaglia importante che vada fatta nel Paese è dire “no” al riarmo per direzionare queste spese sulle vere priorità del Paese, e per questo voteremo a favore di quest'ordine del giorno

## Intervento di "BORRELLI Francesco Emilio" - "AVS"

(AVS). Grazie, Presidente. Abbiamo affrontato più volte, su richiesta del gruppo AVS e con il sostegno delle forze di opposizione, il tema dell'RC auto. Ci è stato detto che era difficile intervenire rispetto a una vicenda che noi poniamo come tema di uguaglianza all'interno del nostro Paese, cioè la tariffa RC auto unica per chi non commette sinistri da almeno dieci anni. Ebbene, dopo tutta questa discussione, dopo che ci è stata bocciata una proposta di legge e sono stati respinti ordini del giorno ed emendamenti, noi ci ritroviamo in questa finanziaria con un aumento, questa volta equo, perché riguarda tutti. Siamo passati dalle tariffe super alte, in particolare per i cittadini del Mezzogiorno, del Sud e delle isole, all'aumento per tutti. Si prevede, infatti, l'innalzamento dell'aliquota dal 2,5 per cento al 12,5 per cento applicata ai premi RC auto relativi al rischio di infortunio del conducente e al rischio di assistenza. Io voglio far riflettere un attimo il Governo su questa idea per cui le compagnie di assicurazione - che oramai sono solo grandi compagnie di assicurazione - sono dei poveri pulcini che devono essere aiutati dal nostro Governo, perché altrimenti non riescono a sopravvivere. Se andate a leggere i bilanci - lo ripeterò in quest'Aula e c'è stato recentemente un confronto anche con alcuni parlamentari di maggioranza e di opposizione: io invito sempre a leggere i bilanci - il Governo attuale, durante questo mandato, ha avuto la fortuna di trovarsi di fronte alla miglior Adesso, collegato a questo, oltre all'aumento RC auto, a tutti i poveri cittadini italiani regaliamo, come dire…come ulteriore elemento di riduzione delle spese - dite: abbassando le tasse, abbassiamo le tasse - un aumento delle tariffe autostradali, con un intervento del Ministro Salvini che, voglio dire, ha sintetizzato il suo modo di fare politica. Testuale: “Non posso farci nulla”. Complimenti, Ministro! Abbiamo il primo Ministro che può fare tutto, ma in realtà non può fare nulla Allora, mettiamo le cose in fila. Questa bella finanziaria regala un aumento del costo dell'RC auto e un aumento del pedaggio per gli automobilisti. Sembra quasi un invito per i cittadini a farsi le targhe polacche. Perché voi ce lo dovete spiegare: diciamo che è un imbroglio, però perché un altro Stato dell'Unione europea può fare le stesse tariffe a un terzo, mentre noi non facciamo niente per ridurle ai cittadini che vengono vessati senza aver fatto nulla, neanche un incidente? Per molto meno ci mobilitiamo: per la giustizia, per l'uguaglianza, perché ci sono i diritti dei nostri cittadini; però, quando si tratta di un'uguaglianza che in particolare riguarda i cittadini del Centro Sud, ce ne laviamo le mani. E noi insistiamo, anche con quest'ordine del giorno, anche questa notte durante la finanziaria perché quella dell'RC auto è una vergogna che, secondo noi, non è sanabile soltanto con un “non posso farci nulla”. Si può fare. Come? Adesso aumentiamo le tariffe in quota parte, ovviamente, così come abbiamo fatto le norme per permettere alle grandi compagnie di assicurazione di mangiarsi tutte le piccole, di distruggere la concorrenza, al punto tale che, oggi, se andiamo a vedere i prezzi, in alcuni territori fanno cartello, e neanche su questo si è intervenuti! Se andiamo a vedere le tariffe, guarda caso, in alcuni territori sono tutti quanti uguali. E c'è anche la sciocchezza, quando è stato detto: su alcuni territori si fanno più sinistri, perché ci sono le strade più rotte. Siamo andati a vedere pure questo, perché siamo diventati molto tignosi. E, allora, la prima cosa: la gran parte degli incidenti, in particolare di quelli mortali, avviene su strade perfette, ben sistemate, dove, però, con le nuove norme che abbiamo approvato, abbiamo permesso ai nostri giovani, che prima, se prendevano la patente, non potevano andare sui bolidi, di andare su “macchinoni” anche di grandissima cilindrata. Andate a vedere le statistiche, ad esempio, nel napoletano: non fanno gli incidenti sulle buche, perché casomai non ci arrivano, non fanno incidenti mortali, ma li fanno soprattutto su strade ben messe. Quindi, quella era una sciocchezza, così come è una sciocchezza che nei territori maggiormente vessati si facciano più sinistri. È falso. Quello che è vero, invece, è che non si fa nulla per contrastare gli imbroglioni, quelli che fanno atti falsi, al punto tale che, non solo nel napoletano, ma in tutta Italia sono raddoppiate le persone che non pagano più l'RC Auto. Noi non stiamo facendo niente per dare tariffe più eque e per contrastare gli imbrogli, immaginando che i cittadini perbene possano continuare a pagare di più senza una ragione valida. In tutto questo, davanti a tutto ciò, cosa facciamo? Aumentiamo la tariffa in quota parte RC Auto, aumentiamo i pedaggi stradali. E perché i cittadini non dovrebbero andarsi a fare le targhe in Polonia? Non siamo stati neanche in grado di contrastare la vicenda polacca. E allora invito il Governo e tutto il Parlamento a riflettere seriamente su cosa si sta facendo sull'RC Auto, perché ancora una volta si sta andando nella direzione di tartassare i cittadini onesti e di favorire grandi compagnie predatorie

(AVS). Grazie, Presidente. Nel sottoscrivere come gruppo AVS l'ordine del giorno del collega, volevamo sottolineare anche un ultimo elemento: che tra le cose più vergognose che verranno fatte con questa legge di bilancio si aumenterà ulteriormente la tariffa per la tangenziale di Napoli, che è l'unica tangenziale a pagamento in tutta Europa all'interno di una città e che dal 2001 i napoletani hanno smesso di pagare. Anche questo è un balzello su cui non si mette mano.

## Intervento di "BRAGA Chiara" - "PD-IDP"

(PD-IDP). No, Presidente, grazie, non accetto la riformulazione, anche per solidarietà verso tutti i colleghi e le colleghe di opposizione a cui il Governo ha riscritto, stravolto completamente un ordine del giorno. La prossima volta, suggerisco alle Sottosegretarie di presentarne uno su loro iniziativa , anziché stravolgere quello delle opposizioni, anche perché, come sappiamo, questo è l'unico momento in cui potremo discutere - inascoltati, probabilmente - di questa manovra. Infatti siamo all'atto finale di una manovra di bilancio - la quarta del Governo Meloni - che questa Camera non ha minimamente potuto analizzare, discutere, concorrere a scrivere. L'esame compresso in quattro giorni della seconda lettura della manovra di bilancio è uno dei tanti record di cui, forse, da domani, tornerà a vantarsi la Presidente Meloni. Avere ridotto il Parlamento a un passacarte: di grazia - per usare le espressioni che la stessa Presidente Meloni utilizzava in quest'Aula -, dovrebbe spiegarci dov'è la democrazia parlamentare, dopo che questa manovra è stata tenuta in ostaggio due mesi dal Senato ed è stata stravolta e riscritta. Avete litigato per due mesi, avete piantato bandierine ideologiche - la più famosa, lasciatemi dire, è quella del famoso, inutile oro degli italiani, su cui tanto vi siete dilettati per due mesi -, avete sfiduciato il Ministro dell'Economia. Però, in questi due mesi, come dicevo, avete trovato modo di scrivere e riscrivere la manovra di bilancio, peggiorando, per quanto possibile, una manovra che già era nata - come abbiamo detto - vuota, senza nessun respiro, senza misure per la crescita, agendo sui temi del lavoro, delle pensioni, della lotta all'evasione senza dare alcuna risposta alle questioni su cui, anche questa sera, proveremo a farvi ragionare: le liste di attesa che non si riducono, il potere di acquisto delle famiglie che non aumenta, il costo dell'energia che continua ad essere il più alto d'Europa. Però, dicevo, in questi due mesi, tutti i nodi politici, che vi hanno tenuto inchiodati nel litigio e nella discussione, sono rimasti lì, non sono stati sciolti. Infatti, per provare a venirne fuori, come abbiamo preso atto nel leggere il testo finale di questa manovra, avete deciso di fare due cose. La prima: vi siete spartiti tra i senatori di maggioranza i quattro soldi del fondo parlamentare e delle poche risorse in più che avete tirato fuori, provando ancora una volta a fare cassa sui pensionati e sui lavoratori, con una miriade di finanziamenti a comuni e associazioni amiche, che definire clientelari è a dir poco. Basta andare a vedere gli ordini del giorno che sono stati approvati al Senato. Alcune di queste misure sfiorano il ridicolo, perché siete riusciti a scrivere che date 20.000 euro per la pianificazione strategica dell'attività di un'associazione “Pinco Pallino”. Ma che pianificazione strategica c'è con 20.000 euro? Questa “legge mancia” mascherata non finisce al Senato, perché riguardo ad alcuni degli ordini del giorno che avete scritto qui, siccome vi eravate dimenticati di accontentare qualche parlamentare di maggioranza, avete pensato bene di presentare degli ordini del giorno che impegnano il Governo a prevedere, in altri provvedimenti successivi, il finanziamento di queste micro-misure. Nemmeno una mancia, una mancetta fatta per accontentare i vostri interessi elettorali. Poi avete silenziato, con timide proteste, i Ministri che hanno accettato tagli lineari pesantissimi ai loro Ministeri per le funzioni istituzionali di cui dovrebbero occuparsi, accontentandoli con una valanga di incarichi dirigenziali e di consulenze che hanno ingrassato le strutture ministeriali, mentre i comuni, come abbiamo denunciato, sono alla canna del gas, perché non hanno possibilità di rinforzare il loro personale, che è caricato di responsabilità sempre maggiori. Però, non è finita qua, perché in questo passaggio, in questo finto esame alla Camera, i colleghi di maggioranza non sono riusciti a trattenersi. Neanche un minimo di decenza, perché dei 239 ordini del giorno su cui poco fa le Sottosegretarie hanno dato il parere, su una manovra blindata - che, forse, mi viene da pensare, molti di voi non avranno neanche letto -, quasi 100 ordini del giorno sono della maggioranza. Non sono solo alcune di quelle mancette elettorali di cui dicevo prima: avete avuto il coraggio anche di presentare alcuni ordini del giorno, ancora una volta, che prendono in giro, per l'ennesima volta, gli italiani. Vado all'ultimo di questi ordini del giorno, e mi consenta, Presidente, di leggerlo. Sull'ultimo ordine del giorno, forse, ci hanno pensato un po' fino alla fine, se era il caso di presentarlo o no. È a prima firma del collega Caparvi, firmato dalla Lega: impegna il Governo a valutare l'opportunità di riconsiderare la misura richiamata in premessa, cioè l'aumento dei requisiti pensionistici per i lavoratori, e di adottare le opportune iniziative normative volte a sospendere, compatibilmente con i vincoli di finanza pubblica, questo aumento. Cioè, siete riusciti ad aumentare, per il 96 per cento degli italiani che andranno in pensione, l'età in cui andranno in pensione e anche a consegnare, a presentare un ordine del giorno che impegna il Governo a riconsiderarlo e a cambiarlo Poche ore fa, il Ministro Giorgetti vi ha smentito un'altra volta. Ma almeno la decenza di tacere e di assumervi la responsabilità delle scelte che avete fatto, perché prendere in giro gli italiani è grave una volta, è ancora più grave la seconda. Se avete un minimo di credibilità - perché la coerenza abbiamo capito, tra tutti voi e la vostra Presidente del Consiglio, l'avete dimenticata da tempo -, almeno evitate di scrivere cose che sapete non si realizzeranno, perché, scientemente, voi avete deciso di mandare gli italiani in pensione più tardi, come avete deciso di cancellare Opzione donna e come avete deciso di cancellare Quota 103. E se pensate - lo dico subito al collega Rizzetto - di provare ancora una volta a fare cassa e a mortificare i diritti dei lavoratori con quella proposta vergognosa sulla giusta retribuzione, noi ci batteremo, ci opporremo sempre e vi proporremo cosa fare, cioè approvare le nostre proposte unitarie sul salario minimo. Se pensate, ancora una volta, di introdurre in qualche prossimo provvedimento il condono edilizio vergognoso, che avete provato a infilare la notte, pensando di farlo approvare, noi vi chiediamo, invece, di dare una risposta al tema della casa. Avete deciso di non finanziare il Fondo affitti e il Fondo morosità. C'erano 330 milioni su quei Fondi degli ultimi Governi di centrosinistra. Quest'anno ci mettete due milioni. Due milioni! Un insulto alle centinaia di famiglie che non riescono a pagarsi l'affitto e anche ai piccoli proprietari che dite di volere difendere. Il Piano casa di Salvini, come sappiamo, è una scatola vuota. Allora, noi vi chiediamo di riconsiderarlo con quest'ordine del giorno e di evitare di smantellare incomprensibilmente tutti gli strumenti a sostegno di chi un affitto non se lo riesce a pagare, perché la realtà è molto più dura della vostra propaganda

## Intervento di "CALDERONE Tommaso Antonino" - "FI-PPE"

(FI-PPE). Grazie, Presidente…

## Intervento di "CAPPELLETTI Enrico" - "M5S"

(M5S). Grazie, Presidente. Con il Governo Meloni sono aumentate le famiglie che si trovano in una situazione di povertà energetica, cioè che non hanno le risorse sufficienti per scaldare la loro casa d'inverno o per pagare la bolletta elettrica. Però, non direi una verità se dicessi che il Governo non si è occupato di loro, perché nel 2024 il Governo se ne è occupato, togliendo a metà di queste famiglie l'accesso al contributo proprio per contrastare questo problema di povertà energetica. Non se la passa meglio l'altro 50 per cento, perché, di quest'altro 50 per cento che ha mantenuto il contributo, ma lo ha visto ridursi in termini di dimensione, oggi ben l'83 per cento è incapace di uscire da questa situazione, cioè comunque, nonostante il contributo pubblico, non ha i soldi per riscaldare la casa. Insomma, abbiamo chiaramente un problema che è anche rilevante. Parliamo di 2.400.000 persone che sono prevalentemente soggetti anziani e famiglie con minori. Abbiamo un problema: se lo vogliamo affrontare, dobbiamo discutere di allargare la platea dei beneficiari e di aumentare gli importi, però non ci sono soldi, non ci sono risorse. Abbiamo 3.000 miliardi di debito pubblico. Ma chi li ha fatti 3.000 miliardi di debito pubblico, se non chi fa il parlamentare da 30 anni come Giorgia Meloni

## Intervento di "CARMINA Ida" - "M5S"

(M5S). Grazie, Presidente. Io credo che qui bisognerebbe intendersi sui termini. Faccio presente a tutti voi - e quelli che erano in Commissione bilancio con me possono testimoniarlo - che persino a Natale, il giorno prima di andare via per le vacanze di Natale, noi, col voto della maggioranza, abbiamo autorizzato, come Italia, miliardi e miliardi di euro in armi ; e che non è vero - non è vero - che noi non abbiamo un esercito, che noi non abbiamo sistemi di difesa, e via enumerando; e che non è vero che in Europa non si spende per armi. Tanto è vero che io sono stata a Billund insieme ai membri della Commissione bilancio e abbiamo interloquito con tutti gli altri 27 Paesi europei. E non è vero che non c'è intenzione di fare la guerra. Tant'è vero che il progetto del riarmo si chiama “ReArm EU/Prontezza 2030”. Questo lo dobbiamo dire. E in Francia, in Germania, in Inghilterra già stanno preparando gli ospedali Allora, noi dobbiamo essere chiari. E quanto alla spesa, noi stiamo spendendo i soldi degli italiani, soprattutto dei pensionati e dei lavoratori. Il 70 per cento delle entrate è loro

(M5S). …abbiamo le basi NATO. La Sicilia è invasa da basi NATO, da americani e via dicendo. Allora, intendiamoci bene su queste cose prima di spendere inutilmente i soldi degli italiani che hanno altre priorità, e non è demagogia ! Questa non è demagogia, è la verità che noi dobbiamo dire agli italiani, perché è la verità che si aspettano da noi. È inutile qua fare... perché noi abbiamo una responsabilità enorme, perché noi l'elmetto e il fucile in braccio lo metteremo ai nostri figli, e quelli che hanno un'età sopra i sessant'anni se ne staranno a casa beati, come gli industriali che producono armi. I soldi, invece di chiederli ai pensionati e ai lavoratori, avremmo dovuto chiederli alle imprese che producono armi e hanno fatto profitti miliardari, alle banche, ai giganti del

## Intervento di "CAROTENUTO Dario" - "M5S"

(M5S). Grazie, signor Presidente. Vede, questo ordine del giorno che presentiamo oggi nasce da una domanda semplice: che visione di Paese abbiamo? A noi interessa che resti agli atti, con chiarezza, chi sceglie cosa, l'idea di Paese in un mondo che sta cambiando a una velocità disarmante. Allora, c'è chi pensa che la priorità sia investire in armi, voi, e chi pensa che il diritto a una casa, a un salario minimo legale, a pensioni dignitose, a una sanità disponibile per tutti vengano prima e che serva garantire a tutti un reddito, perché la ricchezza che sta generando questa tecnologia, di cui parlavo, si sta concentrando in poche mani e crea un Paese disuguale: da un lato, c'è chi possiede infrastrutture e capitale tecnologico e sotto resta chi sopravvive tra precarietà e ricatto. Allora, per questo serve uno Stato che redistribuisce. In questo contesto storico, la cancellazione del reddito di cittadinanza è stata una scelta profondamente sbagliata e le misure che lo hanno sostituito, che raccontate come più efficienti, sono soltanto palliativi che conservano il rischio truffe, che permangono e sono scomparse solo dai titoli dei giornali, e rappresentano una corsa a ostacoli per chi zoppica. Peraltro, la cancellazione del reddito di cittadinanza - ricordiamolo - ha cancellato anche il contributo di Stato a salari e pensioni sotto la soglia di povertà. Allora, mentre dite di voler premiare chi lavora, avete invece provato - e lo raccontava il mio collega prima - anche a fare una cosa che va chiamata con il suo nome: tutelare chi sfrutta. Mi riferisco al fatto che avete addirittura presentato una proposta, ritirata dopo le nostre proteste, che avrebbe impedito a chi vince una causa di lavoro per essere stato sottopagato di ottenere un risarcimento per il periodo lavorato. Allora, sostituite la certezza del diritto con il diritto allo sfruttamento. Questa proposta, anche se ritirata, ci racconta perfettamente la vostra linea politica: severi con chi è in difficoltà, indulgenti con chi approfitta. Questo ordine del giorno tiene insieme tutto, invece: il contrasto alla povertà, la dignità del lavoro e la sicurezza, perché non sono tre capitoli separati ma è la nostra idea delle politiche del lavoro nel nostro Paese, perché quando il lavoro è povero e precario diventa anche più pericoloso, perché la fretta e il subappalto spinto uccidono, e parliamo di oltre 1.000 morti l'anno, 1.000 famiglie sconvolte da quelli che, in alcuni casi, sono veri e propri omicidi e come tali andrebbero giudicati. Quindi, sì, tra poco voterete contro, ma voglio che sappiate bene su cosa state votando “no”: state votando “no” al fatto che va bene lasciare persone senza una soglia di dignità, che va bene lavorare e restare poveri, che va bene rendere più conveniente lo sfruttamento, che va bene continuare a contare i morti invece che prevenire. Noi la pensiamo diversamente e oggi lo mettiamo agli atti. Per noi non c'è progresso nel tagliare i diritti, mentre il mondo del lavoro cambia. Il progresso non è competitività, il progresso è garantire ad una persona in più una vita dignitosa anche mentre il mondo cambia, mentre la tecnologia cambia, mentre il lavoro cambia, perché il punto non è se avremo un Paese più tecnologico ma il punto è se avremo più giustizia. Se la macchina produce ricchezza e l'uomo produce disuguaglianza non è progresso ma è regressione. Non abbiamo paura dell'intelligenza artificiale, ma abbiamo paura di un Paese che usa l'intelligenza per togliere i diritti e usa la povertà per disciplinare le persone. Crediamo che la povertà non sia una colpa, soprattutto, ma il frutto di politiche sbagliate ed è per questo che contrapponiamo alla vostra idea di Paese, dove vige la legge della giungla, quella di un Paese che, esattamente come avviene in tutta Europa, garantisca a tutti i cittadini un reddito minimo e una vita dignitosa

(M5S). Sull'ordine dei lavori, Presidente, perché noi avremmo accettato la riformulazione dell'ordine del giorno n. 9/2750/94 Barzotti, ma mi sembra che non sia stata citata.

(M5S). Si, accettavamo la riformulazione.

## Intervento di "CASO Antonio" - "M5S"

(M5S). Grazie, Presidente. Il parere contrario a quest'ordine del giorno è abbastanza simbolico proprio nel rappresentare quanto sia fallimentare questa legge di bilancio. Ricordiamolo, è una manovra che non agisce sui salari reali, sempre più miseri. È una manovra che non agisce sull'inflazione, che rende sempre più difficile far semplicemente una spesa. È una manovra che non agisce sul numero di famiglie in povertà assoluta, che continua ad aumentare. È una manovra che non fa nulla su una produzione industriale che continua a calare ormai da tre anni a questa parte, da quando al Governo ci siete voi. Una manovra che taglia. È una manovra che porta zero crescita, che tiene il Paese fermo, anzi continua a farlo sprofondare. E perché dico che è simbolico? Perché per far crescere un Paese, bisogna investire soprattutto in una cosa: nel capitale umano. Investire nel capitale umano significa investire in istruzione, investire in università, investire in ricerca, che significa aumentare l'innovazione, aumentare la produttività, aumentare il progresso, aumentare un'occupazione di qualità. Invece quel che ha fatto questo Governo con un piccolo emendamento è molto lontano dal risolvere i problemi di un mondo della ricerca che sta vedendo migliaia, migliaia di ricercatori precari letteralmente espulsi dal sistema. Una cosa che peggiorerà l'anno prossimo, nel 2026, quando scadrà il PNRR, quando gran parte dei ricercatori assunti con il PNRR sarà letteralmente mandato a casa. Ovviamente, quando diciamo che mandiamo a casa dei ricercatori, significa che mandiamo a casa anche i loro progetti. E allora, soffermiamoci un attimo a pensare: significa, in pratica, che avete preso i 9 miliardi circa del PNRR, che erano investiti nella ricerca, e li avete praticamente buttati al vento. Questo avete fatto, perché una volta che sarà scaduto il PNRR, questi ricercatori si troveranno assolutamente il nulla. Il nostro Paese si troverà assolutamente il nulla. C'è, però, da dire che, in realtà, la situazione è anche peggiore di questa perché, con le varie riforme che state mettendo in campo, che state portando avanti, state cercando in tutti i modi di fare un vero e proprio assalto al mondo dell'università per mettere l'università sotto il controllo politico. E lo sapete questo dove è accaduto? Dove accade? Proprio in quei Paesi dove si va a minare la democrazia; in quei Paesi dove si vanno a scardinare i principi democratici che governano quel Paese. Se poi uniamo questo attacco all'università ad altre terribili misure che state facendo il messaggio è chiaro: volete sovvertire la Costituzione per indebolire la democrazia. Questo state facendo. Insomma, siete un vero e proprio pericolo per la democrazia di questo Paese. Non abbiamo paura di dirlo. E' un Paese che sta andando a rotoli nelle vostre mani, un Paese che state portando dritto esclusivamente verso un'economia di guerra. È questo il Governo Meloni, è questa la manovra del Governo Meloni. Noi non ci stancheremo mai di dirlo perché voi state andando avanti con una propaganda che prova a mascherare tutto questo; una propaganda che, però, prima o poi terminerà perché la realtà verrà a galla, i cittadini si renderanno conto di tutto questo e allora esploderà tutto quello che avete messo su e il Paese reale ve ne chiederà conto, la storia ve ne chiederà conto

## Intervento di "CASU Andrea" - "PD-IDP"

(PD-IDP). Presidente, non posso accettare la proposta di riformulazione proposta dal Governo per un motivo semplice che proverò brevemente a spiegare. Con questo ordine del giorno chiediamo molte cose. Chiediamo di guardare all'esperienza di Pedro Sánchez in Spagna dove, dalla metà del gennaio dell'anno prossimo, sarà possibile muoversi con un unico abbonamento mensile, a 60 euro, del trasporto pubblico nazionale e, a 30 euro, per gli 26. Chiediamo di rafforzare, in modo strutturale, il Fondo nazionale trasporti, riportando la dotazione effettiva ai livelli reali del 2009 perché il fatto di non avere adeguato all'aumento dell'inflazione questo fondo negli anni ha generato tagli dilaganti nei servizi, che generano la crisi dei trasporti che vediamo al giorno d'oggi nel nostro Paese. Abbiamo chiesto di ripristinare le risorse per le metropolitane: la metropolitana di Roma, di Milano, di Napoli, di Brescia, i cui fondi sono stati tagliati anche in questa manovra; anche per consentire che quelle risorse, che poi le regioni stanno mettendo - la regione Lazio l'ha fatto, così come altre regioni -, possano essere utilizzate per tutto quello che serve, per coprire anche l'adeguamento alla crescita dei costi di queste opere infrastrutturali così importanti. Abbiamo chiesto di garantire il rinnovo dei contratti degli autoferrotranvieri, 110.000 lavoratori che hanno ricevuto un impegno da parte del Governo, che è stato disatteso per quanto riguarda la copertura del rinnovo del contratto, che non è totalmente garantito, e chiedevamo di portare avanti politiche integrate per la sicurezza stradale. Quello che ci propone il Governo è di accettare una riformulazione per valutare di incrementare ulteriormente le risorse a favore del TPL. Ora, il motivo per cui noi non possiamo accettare è per il rispetto che nutriamo nei confronti di quest'Aula, di questa discussione, di questo confronto sulla manovra di bilancio, che è importante, anche se è stato profondamente svilito, in quest'anno, il modo in cui la stiamo affrontando alla Camera, e anche per il rispetto che nutriamo e che tutti dovremmo nutrire nei confronti della lingua italiana. Ma come si fa a chiedere di scrivere di incrementare ulteriormente le risorse a favore del trasporto pubblico locale, se voi, con questa manovra di bilancio, le avete tagliate le risorse per il trasporto pubblico locale? E qui non c'è nemmeno il tema degli 800 milioni di euro che servirebbero per l'adeguamento ai costi dell'inflazione. C'è la cifra assoluta, che è tagliata, perché non avete rimesso nemmeno i 120 milioni di euro in più che avevate previsto l'anno scorso. E quindi, se andiamo al capitolo 1315 dello stato di previsione del MIT, vediamo che dal 2025 al 2026 scende il Fondo nazionale per il trasporto pubblico locale, non sale. Voi non potete chiederci di incrementare ulteriormente le risorse se non c'è alcun incremento ulteriore, c'è un taglio. Voi state negando la realtà! Il metodo Salvini, il metodo di negare i ritardi e dire, anzi, che c'è il record di puntualità in questo Paese, non lo potete applicare anche al bilancio, cercando di negare il fatto che avete tagliato le risorse al trasporto pubblico locale. Quindi, nello spirito di accettare ogni impegno di riformulazione che va nella direzione di dotare queste risorse, che servono a fronteggiare la crisi dei trasporti, posso essere disponibile ad accettare anche una riformulazione, ma solo una riformulazione che non faccia a cazzotti, oltre che con i problemi dei pendolari e dei lavoratori, anche con la lingua italiana. C'è un taglio sul trasporto pubblico locale, noi vi chiediamo di mettere più risorse, non ci potete prendere in giro dicendo di valutare di incrementare ulteriormente un fondo che avete tagliato dentro la manovra di bilancio. E qui mi collego ad alcuni interventi per dirvi che forse, però, un aspetto di coerenza in questo taglio c'è. Nella manovra dell'incoerenza, delle promesse tradite sulle pensioni, sulle accise, sullo scorrimento delle graduatorie, tante ne abbiamo viste, le abbiamo affrontate, le affronteremo, se andiamo a leggere l'Accordo quadro di programma per un Governo di centrodestra in 15 punti, effettivamente voi i trasporti non li avevate mai nemmeno nominati. Avevate parlato di infrastrutture, il ponte sullo Stretto, avevate parlato di Alta velocità, dimenticando che non c'è solo l'Alta velocità, ci sono anche i problemi dei pendolari, i treni regionali, il trasporto su gomma. Ecco, tutti questi punti non c'erano nemmeno nel vostro programma, quindi, forse, il fatto che stiate tagliando queste risorse può essere anche rivendicato come un atto di coerenza, ma è un atto che va contro l'interesse del Paese, contro il diritto alla mobilità, contro il destino di tantissime persone, di tantissimi lavoratori. Quindi, vi chiediamo veramente, da questo punto di vista, se volete proporre una riformulazione, che sia una riformulazione che tenga conto di questo taglio, che non potete continuare a negare, perché le conseguenze le vediamo ogni giorno nelle difficoltà che affrontiamo per muoverci in questo Paese

## Intervento di "CERRETO Marco" - "FDI"

(FDI). Grazie, Presidente. Per sottoscrivere, congiuntamente al collega Cangiano, se l'onorevole Graziano acconsente.

## Intervento di "CIANI Paolo" - "PD-IDP"

(PD-IDP). Grazie, Presidente. Quest'ordine del giorno tratta di un argomento molto importante: delle persone con disabilità e del loro diritto di accedere…

## Intervento di "CONTE Giuseppe" - "M5S"

(M5S). Grazie, signor Presidente. Onorevoli colleghi, quest'ordine del giorno vuole richiamare l'attenzione di tutti sul fatto che in questa legge di bilancio non ci sono le priorità degli italiani. In questa legge di bilancio si prefigurano investimenti massicci per le spese militari, per le spese per la Difesa, ma non c'è nulla di nulla rispetto a quelle che sono le vere priorità che in questo momento il Paese avverte, famiglie e cittadini. La sanità è al collasso, perché 6 milioni di cittadini che rinunciano alle cure è un dato sconfortante; le lunghe liste d'attesa per un esame diagnostico, per una TAC. Ormai siamo diventati indifferenti a tutto, perché in questo momento la giunta siciliana è stata coinvolta e ci sono delle inchieste addirittura per appalti truccati nella sanità; e, non a caso, in Sicilia ci sono stati pazienti che hanno atteso anche otto mesi per avere il responso infausto di un tumore e sono morti prima, con le metastasi, quando è arrivato il referto. E, di fronte a questo, che cosa c'è per questa sanità? Per le imprese c'è qualcosa? C'è una montagna di tasse che ormai si sono accumulate in questi tre anni di Governo e quattro manovre di bilancio. Non c'è nulla per il caro energia, non c'è nulla rispetto ai dazi che abbiamo accettato supinamente da Trump dicendo - parole In questi giorni - siamo sotto Natale e ormai Natale è passato, c'è Capodanno -, in un clima di piena festività, 42 lavoratori e lavoratrici di Rho hanno ricevuto da una multinazionale una lettera di licenziamento. Hanno già dichiarato che non rimarranno in Italia proprio per i dazi. Eppure, Giorgia Meloni aveva proposto e promesso, lo scorso aprile, di dare una ventata di ossigeno alle imprese con 25 miliardi: un decreto da 25 miliardi di euro, a disposizione delle imprese per contrastare l'impatto dei dazi. Non se ne è avuta più notizia. Ormai si fanno degli annunci, si dice tutto e il contrario di tutto pensando che gli italiani ormai accettino di tutto. E ancora, tagliate per la scuola quasi un miliardo, 900 milioni di euro nel prossimo triennio. Tagliamo alle Università. Tagliamo per l'innovazione e tutto ciò che serve. Non c'è nulla per quel che riguarda gli investimenti nel capitale umano. Cosa c'è invece? Che cosa troviamo? Troviamo 23 miliardi di euro programmati, nei prossimi anni, per la spesa militare. Ancora, recentemente, decreti e provvedimenti urgenti per racimolare 5 miliardi di euro per nuove produzioni militari. C'è stato un impegno addirittura a portare, con una firma messa all'ultimo vertice dell'Aia, la nostra spesa militare rispetto al PIL dal 2 al 5 per cento. C'è stata la sottoscrizione di 800 miliardi di euro, un piano di riarmo. Un piano di riarmo di cui beneficerà la Germania sicuramente. La von der Leyen è stata molto solerte a soddisfare le richieste del suo Paese nel confezionare, dalla notte al giorno, un piano di riarmo che, peraltro, ci invita a utilizzare i fondi di coesione per cercare di stare dietro alla Germania che vuole finalmente riarmarsi e ridiventare una superpotenza militare. Pure lì, c'è AfD che ormai viaggia con le vele gonfie del consenso, primo partito. Lo so, forse a voi questa cosa non scuoterà, però il fatto di sapere che in Germania c'è un partito in cui ci sono dei chiari rigurgiti neonazisti è una preoccupazione - io credo - per l'Europa intera, visto che parlate sempre di libertà. E in questa prospettiva, portiamo a casa, tornando da Bruxelles, un decreto di 90 miliardi di euro per l'Ucraina, un investimento fatto sul debito comune europeo. Ma perché la nostra industria, le nostre filiere in sofferenza non meritano un piano straordinario di finanziamento, di investimento per tutelare le nostre imprese Da ultimo, avete confezionato un decreto, l'ennesimo, per inviare le armi. Io dico ai parlamentari della Lega: avete fatto tantissime dichiarazioni ma poi la firma ce la mettete sempre. È possibile? Ma perché non ci risparmiate questo teatrino Io vi invito, invito tutti a ritirare le firme che sono state messe irresponsabilmente dalla nostra Presidente del Consiglio Giorgia Meloni per il riarmo. Quelle sono firme che schiaffeggiano gli italiani. Schiaffeggiano la nostra economia perché sono insostenibili. Schiaffeggiano il nostro modello sociale, perché tagliano, comportano tagli dolorosi al nostro E allora, dopo tre anni di Governo e quattro leggi di bilancio, assumetevi qualche responsabilità, perché sino adesso siete riusciti, saltando a piè pari Draghi - che non avete neppure il coraggio di nominare -, a dare la responsabilità al nostro Governo, al Conte 2. Assumetevi qualche responsabilità di fronte al Paese. Le persone soffrono…

## Intervento di "CUPERLO Gianni" - "PD-IDP"

(PD-IDP). Grazie, Presidente. “Ancora una volta siamo qui, come di consueto sempre di notte, noi diciamo un modo per capire...

## Intervento di "D'ORSO Valentina" - "M5S"

(M5S). Grazie, Presidente. Con quest'ordine del giorno, che porta anche la mia firma, sostanzialmente si chiede al Governo di garantire il diritto all'abitazione. Vedete, quando si parla di diritto all'abitazione in realtà si parla proprio della vita delle persone. E, allora, voglio raccontarvi una storia, una storia che, purtroppo, non è a lieto fine, come le favole della buonanotte che sarebbero più opportune visto l'orario. Purtroppo, no, non c'è il lieto fine. È la storia di Massimo Dell'Oglio di Palermo, 66 anni, costretto a lasciare il lavoro per assistere la propria moglie, malata di tumore. La moglie muore, tra l'altro, nel settembre 2024. Massimo Dell'Oglio rimane, quindi, senza stipendio, riceve un sussidio di soltanto 490 euro e così inizia ad arretrarsi nel pagamento dei canoni. A un certo punto, viene, chiaramente, raggiunto da uno sfratto per morosità. Ebbene, questo sfratto viene eseguito il 18 dicembre scorso, praticamente la vigilia di Natale. Viene sfrattato dalla casa dove aveva vissuto per 20 anni. La vicenda ha avuto molta risonanza sulla stampa locale, giustamente, anche perché ha molto colpito la comunità di Palermo il fatto che, tra le altre cose, non fosse neanche stato concesso un minimo di differimento per poter consentire di trascorrere il Natale in modo un po' più sereno con un tetto sulla testa. Immagino, magari, che anche il Presidente Mule' - anche lei - abbia sentito di questa notizia, ne abbia letto, sia stato, magari, raggiunto dalla notizia. Ebbene, il signor Massimo Dell'Oglio si è rivolto alle istituzioni, sia al comune di Palermo sia alla regione per cercare aiuto. Il signor Dell'Oglio, in realtà, incarna proprio tutte quelle caratteristiche e quei requisiti che ne potrebbero fare un beneficiario, appunto, del contributo per la morosità incolpevole o del contributo per il sostegno all'affitto. Però, sia rivolgendosi al comune sia rivolgendosi alla regione, tutti hanno fatto spallucce. Questo perché? Perché il comune di Palermo non ha più un euro in pancia da poter indirizzare proprio su questa voce, per il contributo per la morosità incolpevole, per il contributo per il sostegno all'affitto. La regione, dal canto suo, risponde che non c'è alcun bando regionale aperto per l'erogazione del contributo per il sostegno all'affitto e per la morosità incolpevole relativo al 2025. In effetti è così, perché se andate a guardare l'ultimo bando pubblicato proprio con questa motivazione, quindi per l'erogazione di questi contributi, si tratta di un bando del 2024, dell'estate del 2024, che, però, andava ad erogare i contributi stanziati per l'anno 2022. Ricordatevi questo data: 2022. E chi li aveva stanziati quei contributi per il 2022? Li aveva stanziati l'ultimo Governo dove era presente il MoVimento 5 Stelle, perché noi abbiamo sempre finanziato - e adeguatamente finanziato - i Fondi per la morosità incolpevole e per il sostegno all'affitto. Perché, invece, oggi il comune e la regione sono costretti a fare spallucce e a sbattere la porta in faccia ad una persona che avrebbe quei requisiti per accedere a queste misure di protezione, come le chiamo io? Ebbene, fanno spallucce perché nel 2023 e nel 2024 le vostre leggi di bilancio non hanno previsto un euro per rifinanziare questi due Fondi e questo è il risultato. E non vi siete puliti la coscienza con lo stanziamento, tra l'altro anche risibile e inadeguato, del 2025, quindi della scorsa legge di bilancio. Perché, come vedete, la messa a terra del Fondo, quindi, dei contributi, per il trasferimento alle regioni -per colpa vostra, per inerzia anche del Ministero delle Infrastrutture e dei trasporti, quindi, anche per l'inerzia del Ministro Salvini che non provvede a ripartire per tempo alle regioni i fondi e le risorse - non avviene neanche entro l'anno. Quindi, si rimane totalmente scoperti. Creare delle lacune, dei buchi, finanziare saltuariamente questi fondi è profondamente sbagliato. E, vedete, le scelte che fate voi su dove mettere i soldi e dove toglierli impattano profondamente sulla vita delle persone. Voi giocate con la vita delle persone. E, allora, io concludo dicendo una cosa e, anche se non è in Aula, mi rivolgo proprio al Ministro Salvini e dico questo: invece di pensare a realizzare e anche a giocare con i plastici del ponte di Messina che non serve e non servirà proprio a nessuno, pensasse, invece, a come evitare di mandare sotto un ponte le persone più fragili di questo Paese. A questo dovrebbe pensare

## Intervento di "DELLA VEDOVA Benedetto" - "MISTO-+EUROPA"

(MISTO-+EUROPA). Grazie, Presidente. È vero che sono solo ordini del giorno, ma credo che il tema sia rilevante. Vede, io sono d'accordo con la sostanza dell'ordine del giorno del Presidente Conte. Siamo di fronte a una legge di bilancio misera, da governicchio. Avete imparato che è bene tenere i conti in ordine, va bene, ma non potete fermarvi lì. C'è il tema della sanità, degli interventi per promuovere la competitività, il sostegno alle filiere produttive, il tema dei giovani che se ne vanno, i salari troppo bassi e la mancanza di salari alti, perché altrimenti la gente se ne va. Ma non sono d'accordo nel porre questi temi, su cui noi dobbiamo incalzare i fallimenti - ormai sono alla quarta legge di bilancio - del Governo Meloni e della “Melanomics”, mettendoli in contrapposizione con un tema, su cui bisognerà aprire una discussione sulle modalità, della spesa per la difesa; e men che meno, a mio avviso, col tema che non c'è nell'ordine del giorno, ma che il Presidente Conte ha sollevato, con la decisione, che io giudico meritoria, dell'Unione europea di passare al debito comune, agli eurobond per finanziare la resistenza ucraina di fronte all'aggressione contro l'Ucraina, contro l'Europa, contro l'Italia e contro la democrazia da parte di Putin nei confronti nostri e non parlo di guerra ibrida e così via. Quello della difesa è un tema serio, possiamo discutere, io penso che va bene ReArm EU - lo dico al collega Bonelli - perché prefigura, in un contesto istituzionale che non può portarci dopodomani a quello che io vorrei, un sistema di difesa europeo, verso un esercito comune comunque organizzato; quindi va bene ReArm EU. Ma quello della difesa dell'Europa anche prima dell'aggressione russa era un tema che si poneva, è un tema che ci ha posto Obama, con il Poi arriva Trump che detesta l'Europa, la vuole disgregare, in questo si ritrova con Putin, e noi dobbiamo allora porci il tema della difesa europea, della difesa della nostra libertà, della emancipazione dalla difesa americana, in tempi ragionevoli. Non perché dobbiamo fare la guerra, né a Putin che la fa a noi e tanto meno a Trump, ma per garantire ai nostri cittadini una prospettiva di prosperità nella libertà e nella democrazia. Per questo io voterò contro, perché trovo sbagliato mettere in contrapposizione i temi sacrosanti su cui dobbiamo incalzare i fallimenti di Meloni e della politica economica che non c'è, della politica industriale che non c'è, ma non metterli in contrapposizione alla necessità che abbiamo in Europa e, quindi in Italia, di mettere mano autonomamente a un sistema di difesa che abbia un'efficacia e un'efficienza nella spesa delle risorse. Poi possiamo discutere dei dettagli, ma mettere in contrapposizione il sostegno all'Ucraina e la necessità di investire nella difesa - investire bene, e tutte le cose che possiamo discutere - ai fallimenti delle scelte di politica economica e politica industriale di questa maggioranza, secondo me è più fare un favore a loro, che non incalzarli.

## Intervento di "DI LAURO Carmen" - "M5S"

(M5S). Grazie, Presidente. Che dire? È il 30 dicembre, fra poco arriverà l'anno 2026, questa legislatura è ormai partita e dura da più di tre anni; eppure, questa notte siamo ancora qui a parlare di , che è un tema delicato, complesso e importantissimo, solo tramite un emendamento in legge di bilancio e non perché si stia approvando una legge, una riforma seria. Siamo ancora a parlare di risorse che vengono spostate da un fondo all'altro, di anno in anno, in maniera confusionaria e senza soluzione di continuità. Ma vediamole un attimo queste risorse stanziate in questa legge di bilancio. Per il 2026 parliamo di poco più di un milione di euro. Quindi, praticamente, nel 2026, nelle tasche dei E cosa accade nel 2027? Guarda un po', si va a votare, quindi a me sembra veramente una grandissima trovata elettorale O forse quelle proposte non vengono proprio considerate? È quello che io penso e a tal riprova di ciò l'articolo 53, che era proprio l'articolo della legge di bilancio dedicato ai Ecco, quello che mi sento di dire: ma è questo il modo di trattare un tema che tocca corde così dolorose della vita delle persone? È questo il modo di trattare milioni di italiani e di italiane? Perché parliamo soprattutto di donne che con grande sacrificio sacrificano, appunto, la loro vita privata, il proprio lavoro, anche la propria salute spesso e volentieri. E cosa dire dei giovani

## Intervento di "DI SANZO Christian Diego" - "PD-IDP"

(PD-IDP). Grazie, Presidente. Guardi, questa legge di bilancio sappiamo che è arrivata in un momento in cui il nostro Paese è un Paese con la crescita zero; un Paese che non riesce a offrire prospettive sufficienti a trattenere giovani, competenze, famiglie. È per questo, infatti, che gli italiani continuano a lasciare il nostro Paese per trasferirsi all'estero. Solo nel 2024 sono stati 160.000. Non parliamo, quindi, di un fatto marginale o residuale, ma di decine di migliaia di giovani che hanno scelto di cercare altrove opportunità di studio, di lavoro, di vita. Ma il Governo Meloni ha deciso di ignorare questo problema: zero misure per la crescita in questa legge di bilancio. È una legge di bilancio che manca di una vera strategia di crescita, di prospettiva, di visione per il Paese. E con un Paese a crescita zero gli italiani all'estero non faranno altro che aumentare. Tanti italiani che emigrano, ma che si sentono parte integrante del nostro Paese e vogliono sentirsi una risorsa per il nostro Paese. Ed è per questo che, come Partito Democratico, abbiamo lavorato con determinazione anche nell'ambito di questa legge di bilancio per rafforzare le politiche che riguardano gli italiani all'estero. Grazie al nostro lavoro vogliamo rivendicare che in questa legge di bilancio abbiamo ottenuto risultati concreti, riuscendo a incrementare le risorse su vari fronti, a partire dalla promozione della lingua e cultura italiana all'estero, con 500.000 euro per gli enti gestori di corsi di cultura italiana. Uno strumento importante del nostro Infine, i nostri enti di rappresentanza, 500.000 euro per il Consiglio generale degli italiani all'estero; 700.000 euro per i Comitati degli italiani all'estero, che senza questo finanziamento sarebbero tornati a un finanziamento ancora più basso di quello dello scorso anno. Degli enti di nostra rappresentanza che ancora stentano a poter realizzare tutte le iniziative che dovrebbero e vorrebbero realizzare, e che sono previste dalla legge; fino a un milione di euro a favore delle Camere di commercio italiane all'estero, perché, se si parla di Insieme all'eliminazione della vostra tassa, la tassa che avete voluto, di 250 euro, per la registrazione di ogni figlio nato all'estero. Un'ingiustizia che siamo almeno riusciti in parte a eliminare. Questi non erano risultati scontati, sono il frutto di un lavoro politico preciso, che dimostra, almeno da parte nostra, una visione chiara per le nostre comunità all'estero, perché noi una visione l'abbiamo, una visione affinché anche gli italiani all'estero siano parte integrante e vero supporto per il nostro Paese. Ed è proprio per questo che con questo ordine del giorno chiedevamo di affrontare in maniera seria il problema della modernizzazione dei servizi consolari e dei servizi informatici. Perché negare l'accesso ai servizi di base ai tanti italiani all'estero, passando al digitale, ma a un digitale che non funziona, significa di fatto poi imporre loro una barriera. Il caso del portale Chiediamo, quindi, un impegno chiaro. Lo avevamo chiesto con questo ordine del giorno e continueremo a farlo per rafforzare l'impegno sulla digitalizzazione, sulla trasparenza e sull'efficienza dei servizi consolari, perché un Paese che vede partire tanti dei suoi cittadini non può permettersi di rendere ancora più difficile il rapporto con lo Stato per chi vive all'estero. Per questo, come Partito Democratico, non smetteremo di continuare a batterci per gli italiani nel mondo, perché non siano una comunità dimenticata ma una parte viva e riconosciuta della Repubblica

## Intervento di "FASSINO Piero" - "PD-IDP"

(PD-IDP). Grazie, Presidente. Io prendo la parola perché ho ascoltato adesso l'onorevole Pellegrini, prima ho ascoltato l'onorevole Conte e l'onorevole Ricciardi. Io penso che tra di noi ci debba essere almeno un'onestà intellettuale, per non fare tra di noi dei comizi propagandistici. Sostenere che il tema della sicurezza e della difesa oggi in Europa non si pone significa negare l'evidenza ( , visto che il Presidente degli Stati Uniti ha in modo conclamato e ripetuto dichiarato che gli Stati Uniti non sono più interessati a farsi carico, come hanno fatto per 80 anni, della difesa e della sicurezza del nostro continente. È un dato o no? Con questo dato bisogna fare i conti, e questa è la prima questione. In secondo luogo, io sento qui parlare continuamente di riarmo, riarmo e riarmo. Naturalmente sono quelle parole che evocano immediatamente delle reazioni, anche emotive e sentimentali. Ma se l'Europa deve dotarsi di un sistema di sicurezza e di difesa dovrà fare gli investimenti necessari, visto che quegli investimenti, che fino a ieri erano sostenuti per l'80 per cento dal nostro principale alleato, oggi non lo saranno più o lo saranno in misura molto minore. In terzo luogo, si dice che non bisogna fare il riarmo nazionale perché bisogna fare il riarmo europeo. Io sono d'accordo, perché sono un europeista convinto, ma vorrei che fosse chiaro - e per onestà intellettuale ce lo dobbiamo dire - che l'integrazione di 27 strutture militari, di 27 apparati e di 27 sistemi logistici non è una cosa che si fa in un minuto con una dichiarazione del Consiglio europeo. È un processo complesso che va costruito ed è Allora, noi votiamo qui, giustamente, periodicamente, missioni internazionali di pace in Kosovo, in Bosnia, in Iraq, in Libano e in altri Paesi. Addirittura, abbiamo dichiarato al Ministro Tajani di essere pronti a partecipare a una missione internazionale di stabilizzazione in quella drammatica tragedia che è Gaza. Bene, queste missioni come sono formate? Sono formate sulla base del conferimento di struttura degli Stati nazionali messa a disposizione o dell'Unione europea, se la missione è sotto bandiera europea, o delle Nazioni Unite. Andate a visitare una missione in Iraq o in Libano e troverete i soldati italiani che sono in quella missione a nome dell'ONU, con le divise italiane, i loro apparati militari italiani, gli apparati logistici italiani, perché i sistemi sovranazionali di difesa e di sicurezza sono fondati sul conferimento di strutture nazionali. E allora, se è così, gli investimenti che si fanno su strutture nazionali non sono contraddittori con la costruzione di una processualità europea. Sono parte della costruzione di un processo di integrazione delle strutture militari Allora, parliamo delle cose per come sono, perché si fa credere agli italiani che ci stiamo predisponendo a fare la guerra quando un continente, una Unione europea di 27 Stati non dichiarerà mai guerra a nessuno per il solo fatto che 27 Paesi non hanno la unanime volontà di dichiarare guerra a qualcuno, ma semmai, al contrario, di lavorare perché di guerre non se ne facciano e di mettere l'Europa nelle condizioni di difendersi qualora qualcuno volesse mettere a rischio la sua sicurezza Dopodiché, possiamo continuare a fare della propaganda, ma io non penso che il compito di quest'Aula e di chi in quest'Aula siede sia quello di illudere i cittadini facendo della propaganda. Credo che sia compito nostro affrontare i problemi con un linguaggio di verità

## Intervento di "FEDE Giorgio" - "M5S"

(M5S). Grazie, Presidente. No, non accetto la raccomandazione. Uno dei primi motivi è anche la poca attendibilità delle azioni e delle promesse di questo Governo, atteso anche che non una forza politica, ma un organo d'informazione, uno dei pochi che si mantiene in buona linea con la verità, ha testimoniato che il 70 per cento delle affermazioni di questo Governo, nello specifico della Meloni, è risultato poco preciso o poco attendibile. Quindi, questa è la motivazione per non poter accettare quest'ordine del giorno nella sua raccomandazione. Perché? Di cosa parliamo? Parliamo di trasporto pubblico locale. Il trasporto pubblico locale dovrebbe essere potenziato, incentivato e migliorato, atteso che le emissioni di CO2, le problematiche di inquinamento e i gas serra per un quarto derivano dal trasporto. Quindi, si potrebbe avere grande beneficio da questa applicazione. Un'applicazione che, peraltro, è stata già indicata nella raccomandazione che spesso noi dalle opposizioni facciamo al Governo, attraverso migliaia di emendamenti e attraverso una proposta di legge a mia prima firma, ma che non viene presa in considerazione da questo Governo che ha ben altri obiettivi. Questo porta a vedere l'Italia scivolare sempre di più verso gli ultimi posti della classifica europea. Ricordo che il trasporto pubblico locale ha visto un biglietto unico da parte della Germania che spesso viene presa come riferimento. Ora non guardiamo la politica militare, ma guardiamo anche la politica ambientale e le buone politiche, come il famoso Anche la Spagna è arrivata a questo. Oggi è il 30 dicembre, già sono le 2 di notte e in Spagna, dopodomani, arriverà un biglietto unico che favorirà questo tipo di opportunità per i giovani. I nostri giovani, non solo quelli che vanno all'estero e non tornano proprio in Italia, ma anche quelli che si muovono in Italia per l'università o per il lavoro, i pendolari, devono affrontare, con i disastri del Ministro Salvini, dei costi spaventosi per servizi per lo più pessimi. Altre Nazioni investono sulla capillarità delle opere, sulla interoperabilità e sull'intermodalità: su quelle che sono le tecniche più innovative, ma forse neanche più tanto oramai, tanto sono diffuse. In Italia si punta tutto quanto sulle grandi opere e poi si rischia di fare degli scivoloni drammatici e bocciati da tutte le Corti, i tribunali e le Corti europee. Ed è per questo che poi, magari, si agisce sulla Corte dei conti per ridurre i danni di quello che avverrà alla fine di questo percorso scellerato. Noi abbiamo visto che in questa legge di bilancio davvero c'è tutto quello che non serve agli italiani. Siamo arrivati a una data che non si era mai vista prima. Siamo arrivati alla legge di bilancio che è la più bassa degli ultimi 10 anni. Siamo arrivati a una serie di divisioni, che sono state plasticamente dimostrate, di questa maggioranza, con tesi opposte, con i ritiri e le riproposizioni e con tutto quello che vi è stato nello scenario poco edificante di questa legge di bilancio. Ciò per arrivare ad assolvere a problemi che sono di pochi sicuramente, ma non sono degli italiani, non sono dei giovani, non sono dei lavoratori, non sono di chi ha bisogno di cure e si mette in lista d'attesa. Non assolve alle problematiche del lavoro e del reddito minimo, che vede sempre l'Italia agli ultimi posti. Quindi, una serie di problematiche in questa legge che stiamo qui a discutere, dopo oltre 5.000 emendamenti e dopo tanti ordini del giorno che vengono puntualmente bocciati in questa fine ingloriosa di questa legislatura e di questa annata. Chiaramente, noi avremmo voluto vedere ben altro. Lo abbiamo proposto in mille modi, con tutta la forza, ma sempre con caparbietà respinto da questo Governo. Tutto quanto va sempre in una logica bellicistica che tende a spendere in armi. Non chiamiamola “difesa” perché sarebbe un significato differente. Quando parliamo di sicurezza parliamo di implementare le Forze dell'ordine che sono in grande deficit di personale e di incrementare gli stipendi. Avete promesso anche a loro la pensione garantita, poi tutte queste cose sono smentite e i soldi vengono buttati in ben altre fonti che tutto portano meno che sicurezza. Pensiamo ai CPR in Albania o pensiamo a tutte quelle scelte scellerate che non vanno a tutelare nessun tipo di lavoratore, neanche quello del comparto della sicurezza. Quindi, noi non possiamo vedere con favore questo tipo di provvedimento. Il contributo che veniva dato con questa proposta, come tutte quelle che state bocciando puntualmente, era un contributo di concreta collaborazione fattiva, quella che l'opposizione, con fare costruttivo, propone continuativamente. Poi voi spesso vi nascondete dietro il racconto delle polemiche strumentali di questa cronaca che tende a nascondere i problemi reali. Lo vediamo anche sulla stampa di questi giorni. La casa del bosco o le problematiche di vicende giudiziarie di decenni: tutto serve a confondere e a sollevare una cortina fumogena per nascondere i tanti fallimenti di questo Governo. I fallimenti vengono confermati anche dalle tensioni interne alla maggioranza, ma chiaramente voi andate avanti con il vostro interesse. Parlate di Piano casa, poi l'unica casa di edilizia agevolata è stata quella dei vostri Premier e Vicepremier che hanno, sì, loro - forse, solo loro - acquistato case a prezzi agevolati. Questo non vale per i giovani, per le coppie di giovane formazione e per tutti quelli che ambirebbero a programmarsi un futuro per vivere con dignità nella nostra Nazione, che non offre queste opportunità. Quindi, per questo motivo sono contrario all'accettazione di questa raccomandazione e pongo al voto l'ordine del giorno

## Intervento di "FERRARA Antonio" - "M5S"

(M5S). Grazie, signor Presidente. Colleghe e colleghi, oggi sull'ordine del giorno n. 228, il trasporto pubblico locale parte da una scena di vita quotidiana: una banchina piena di annunci che non arrivano, un tabellone che cambia all'ultimo, una signora anziana, davanti a una scala mobile ferma, che guarda e mi dice, con lucidità che taglia: ma qui chi ci pensa a noi ? Io i mezzi li prendo davvero: metrò, treni locali, anche dall'Olgiata...

## Intervento di "FORATTINI Antonella" - "PD-IDP"

(PD-IDP). Grazie, Presidente. Non avevamo dubbi sul fatto che quest'ordine del giorno venisse bocciato non per ragioni tecniche o per incompatibilità finanziarie o per mancanza di chiarezza normativa, ma per una scelta politica consapevole. D'altra parte, il balletto di emendamenti, presentati e ritirati in Senato, dimostrano appunto questo. La filiera della canapa industriale era un settore che fino a pochi anni fa era considerato un esempio di innovazione agricola, riconosciuto dalla legge, compatibile con il quadro europeo, capace di creare occupazione e anche reddito. Dopo la legge n. 242 del 2015 questo comparto è cresciuto, ha investito e ha creduto nello Stato. Poi improvvisamente lo Stato ha cambiato idea o, meglio, ha scelto l'ambiguità. Con il decreto Sicurezza si è equiparato di fatto il fiore di canapa a basso THC alle sostanze stupefacenti. È una forzatura che ha prodotto un solo risultato concreto: incertezza giuridica, chiusura di imprese, delocalizzazioni, contenziosi infiniti e non ordine, non sicurezza, non chiarezza. Qui sta il primo paradosso. Mentre le sentenze continuano a riconoscere la liceità del fiore di canapa a basso THC, mentre il Consiglio di Stato rimette la questione alla Corte di giustizia europea e mentre si attende il pronunciamento della Corte costituzionale, il Governo decide di far finta di nulla e di lasciare le imprese e i lavoratori in un limbo. Il secondo paradosso, ancora più grave, riguarda il comportamento della maggioranza. In Commissione bilancio al Senato un emendamento su questo tema è stato presentato. Poi quello stesso emendamento è stato ritirato. Ecco, questo è il tira e molla che oggi denunciamo. Prima si apre uno spiraglio, poi lo si richiude; prima si ammette che il nodo esiste, poi si rimuove; prima si dice “valuteremo”, poi si alza un muro di silenzio. Allora, diciamolo chiaramente: questa non è prudenza, ma è irresponsabilità politica, perché l'incertezza normativa colpisce sempre i più deboli e colpisce chi ha investito, chi ha assunto, chi ha creduto che lo Stato fosse un interlocutore affidabile. Il nostro ordine del giorno non chiedeva forzature ideologiche, ma chiedeva una cosa semplice: certezza delle regole, allineamento al quadro europeo e riapertura di un confronto con il comparto, a partire dal tavolo di filiera della canapa istituito presso il MASAF e mai attivato. Ecco, oggi bocciate per l'ennesima volta la possibilità di fare chiarezza. Bocciate un settore agricolo che poteva essere una leva ambientale e anche economica. State bocciando l'idea che lo Stato debba dare regole stabili, invece di alimentare il caos. Noi continueremo a insistere perché ogni bocciatura rende più evidente che manca la volontà politica di assumersi la responsabilità

## Intervento di "FORNARO Federico" - "PD-IDP"

(PD-IDP). Chiederei, anche se l'ora è tarda, uno sforzo al Governo e, quindi, chiederei di accantonare l'ordine del giorno e di verificare se ci sono le condizioni per un'accettazione completa o, comunque, una riformulazione ulteriore nell'impegno che, altrimenti, rischia di essere veramente insufficiente. Io mi fermo qui per rispettare il Regolamento.

(PD-IDP). Grazie, Presidente. Se il collega Magi lo consente, volevo aggiungere la mia firma. Il tema lo abbiamo già ampiamente illustrato. Volevo soltanto, per il suo tramite, interloquire con il collega Rosato, che ha posto la questione da un altro punto di vista. Rimango comunque dell'opinione che la questione sia ovviamente politica, nel senso nobile, che la questione riguardi maggioranza e opposizione, ma il significato e la ragione dello strumento abbastanza inusuale dell'ordine del giorno su questioni come queste era quello di rafforzare però un sentimento di disagio che credo sia condiviso da tutta l'Aula. Volevo dire soltanto un'ultima cosa, signor Presidente, se me lo consente. A nome del nostro gruppo, arrivati a quest'ora, volevo ringraziare innanzitutto gli uffici, gli assistenti parlamentari e tutto il personale che ci consente, anche a quest'ora, di poter assolvere al nostro compito di legislatori

## Intervento di "FRATOIANNI Nicola" - "AVS"

(AVS). Grazie, signor Presidente. Sarò molto rapido, la questione è piuttosto semplice. Il nostro sistema fiscale, di cui si occupa anche questa legge di bilancio ancora una volta, è un sistema fiscale sempre più regressivo, contro il dettato costituzionale, che prevede esattamente il contrario e, cioè, un principio molto semplice: chi più ha più paghi, chi meno ha meno paghi, per garantire a tutti un principio di redistribuzione in grado di distribuire equamente il peso fiscale e investire in modo cooperativo sui bisogni della popolazione. Il nostro è un Paese curioso nel quale, negli ultimi anni, la distribuzione della ricchezza è andata sempre più concentrandosi nelle mani di pochissime persone. Il 5 per cento più ricco della popolazione italiana, fino a qualche anno fa, al 2010, deteneva il 40 per cento della ricchezza netta complessiva del Paese; nel 2024, è arrivato al 48 per cento. È un balzo impressionante nella concentrazione della ricchezza nelle mani di poche persone. Nel nostro Paese ci sono 73 persone che detengono, da sole, oltre 240 miliardi di euro. Ecco, signori e signore del Governo, signor Presidente, noi pensiamo che sia arrivato il momento - decidete voi come e in quale misura, decidiamolo insieme, non pretendiamo di stabilire una soglia o una tecnicalità specifica - di riordinare l'insieme delle imposte patrimoniali, che pure sono presenti nel nostro ordinamento, ma che sono quasi sempre di natura regressiva, per istituire un'unica imposta, fortemente progressiva, che ridistribuisca la ricchezza e lo faccia nell'interesse della maggioranza dei cittadini

## Intervento di "GIACHETTI Roberto" - "IV-C-RE"

(IV-C-RE). Ma che è?

## Intervento di "GNASSI Andrea" - "PD-IDP"

(PD-IDP). Accetto la riformulazione.

## Intervento di "GRAZIANO Stefano" - "PD-IDP"

(PD-IDP). Grazie, Presidente. Io chiederei al Governo di rivedere questo parere, perché forse non l'hanno letto. Lo chiedo veramente alla Sottosegretaria perché, in realtà, qui si chiede di valutare la possibilità di realizzare un polo oncologico ad Aversa, che è il centro della Terra dei fuochi. Penso che sia paradossale che voi, addirittura, diate un parere contrario. Faccio un appello ai colleghi parlamentari casertani del centrodestra, vi rivolgo un appello davvero. Infatti, voi state raccontando che volete mettere più soldi sulla sanità; contemporaneamente, un ordine del giorno chiede la possibilità di valutare l'opportunità di realizzare un polo oncologico nella Terra dei fuochi - dove voi avete fatto una battaglia enorme raccontando cose che poi non si realizzano - e, da questo punto di vista, siccome è l'area a più alto tasso di tumori in Italia, io penso che vi assumete davvero una responsabilità bocciando addirittura l'ordine del giorno. Io penso che sia una cosa davvero grave, e chiedo al Governo di rivedere questo parere. Nel caso in cui non lo voglia rivedere ora, chiedo di accantonare quest'ordine del giorno. Diversamente, è il segno che voi continuate a raccontare bugie

## Intervento di "GRIMALDI Marco" - "AVS"

(AVS). Grazie, Presidente. Noi chiediamo una cosa molto semplice. Chiediamo che il Ministro Salvini, dopo tre anni, si ricordi di essere Ministro oltre che dei trasporti - non ridiremo cosa pensiamo della sua capacità di concentrazione sui treni e sul romanzo pendolari di questo Paese - … si ricordi di essere Ministro anche della casa. Lo dico solo perché, a un certo punto, se ne è accorta addirittura la Presidente del Consiglio che, su questo tema, il Governo non aveva fatto nulla, se non azzerare i Fondi per la morosità incolpevole per gli affitti e, di fatto, non ha neanche utilizzato tutte le risorse del PNRR per rimettere a disposizione almeno quei 90.000 immobili pubblici, case popolari inutilizzate. Invece di occuparvi costantemente, a ogni decreto Sicurezza, invece di continuare ad aumentare le pene per chi occupa, ma non sarebbe meglio mettere tutte le risorse possibili per rimettere a nuovo, in servizio, quelle 90.000 case? Non sarebbe più giusto dirci che in un'Italia in cui ci sono 650.000 famiglie a rischio sfratto, ci sono 44.000 esecuzioni all'anno? Ma secondo voi sono tutti delinquenti? No, io ve lo chiedo, perché voi continuate a ridere, continuate a dire: voi, la sinistra, quelli che difendono le occupazioni. Ma esattamente, voi che destra siete? Quella che litiga sulle cedolari? Quella che non ha trovato lo spazio e il tempo di regolamentare gli affitti brevi? Quella che non si accorge che a Roma, Bologna, Milano, il 40 per cento dell'affitto di un dipendente, di un operaio, di una cassiera va nell'affitto? Parliamo del 25 per cento degli italiani. Non sono pochi; molti di questi sono stati espulsi dalle grandi città, perché non hanno la possibilità di pagare quegli affitti. Allora ve lo chiediamo così: ma avete un'idea che sia una? E l'equo canone no. E fare le case popolari no, e fare la ricognizione degli immobili sfitti no. E fare una sorta di discussione, per esempio, in cui addirittura siamo pronti, anche noi, ad abbassare la cedolare secca, ma non per la seconda, la terza, la quarta casa che mettete su Allora, lo diciamo: sì, ce l'abbiamo con gli speculatori. Voi avete iniziato con questa tremenda campagna in cui noi avremmo requisito le case agli italiani. Ma voi le avete viste le inchieste? Vi parlo della mia città. C'è uno speculatore - perché così si chiama - che ha migliaia, ripeto, migliaia di case in una sola città e le utilizza per sfruttare, sì, la manodopera, perché questo è il tema. Possiamo dirci che una ricognizione di tutto il nero, di tutte quelle case inutilizzate potrebbe servire almeno per placare la furia di questi speculatori, sì o no? E, allora, quando diciamo che bisognerebbe requisirle temporaneamente, non parliamo del socialismo in terra, parliamo della nostra Costituzione, parliamo di cose che hanno fatto sindaci, non comunisti, non socialisti, ma democristiani in questo Paese, perché davanti al lupo che si mangia intere frotte di pecore, voi che cosa fate? Da che parte state? Noi sappiamo da che parte stare.

(AVS). Sì, ho votato contrario, ma non ho fatto in tempo a dare indicazione al gruppo. Tutto il gruppo AVS vota contrario.

## Intervento di "GUERRA Maria Cecilia" - "PD-IDP"

(PD-IDP). Grazie, Presidente. Nonostante l'ora, è necessario intervenire perché il motivo per cui abbiamo fatto questo ordine del giorno è per cercare di capire qual è l'orientamento del Governo rispetto a questo tema delle pensioni, in particolare per quanto riguarda il tema dell'aggancio dell'età di pensionamento alla speranza di vita. Noi siamo di fronte a un panorama che dire che è un mosaico senza logica è dir poco, nel senso che anche i pareri dati su questi ordini del giorno sono pareri contraddittori: il nostro Ministro dell'Economia ha appena fatto una dichiarazione, il Sottosegretario dello stesso partito dice una cosa completamente diversa, nel senso che qualcuno dice: vediamo se ce la possiamo fare, eccetera - che è una posizione ragionevole -, e qualcun altro dice: cambieremo sicuramente entro la legislatura. Ma cosa significa cambiare? Vorrei sottolineare la profonda differenza fra i due ordini del giorno che hanno ricevuto in forma diversa - uno in forma di raccomandazione, l'altro in forma di parere positivo - comunque un accoglimento dal Governo, ma dicono due cose diverse e, quindi, non è possibile. Non è possibile e, dunque, io vorrei chiarezza attraverso un voto, perché l'ordine del giorno n. 9/2750/239 Caparvi chiede, come il nostro, di riconsiderare la misura che è stata adottata in questa legge di bilancio, cioè un mese di scatto, di peggioramento dei requisiti nel 2027 e due mesi nel periodo successivo, però chiede anche un impegno, con le solite attenzioni, cioè nei limiti delle risorse eccetera, a sospendere il meccanismo. Quindi, l'orientamento che il Governo manifesta, dando un parere positivo su questo ordine del giorno, è un orientamento diretto a sospendere il meccanismo. Il nostro ordine del giorno chiede di eliminare quel meccanismo, quindi di rivederlo completamente. Ovviamente, non significa non prendere in considerazione in assoluto il tema, ma significa eliminare quella modalità, che, ripeto, non è l'unica che esiste. Danimarca e Svezia, ad esempio, ne hanno un'altra, che mi vedrebbe favorevole, ma non voglio a quest'ora della notte o del mattino - non so neanche più come chiamarla - entrare in troppi dettagli. Semplicemente diciamo due cose diverse, molto diverse. A me sembra di aver detto, assieme al collega Scotto e al collega Sarracino, la stessa cosa che almeno una parte, quella parte lì, la Lega, dice da anni, ossia che questo meccanismo va eliminato; invece, mi sembra che il Governo sia più favorevole a dire che va sospeso, il che vuol dire rimandiamo il problema a chi viene dopo di noi. È una modalità che, secondo me, è sempre impropria. I problemi si affrontano in un modo o nell'altro. Quindi, chiedo che si voti questo ordine del giorno, perché voglio vedere, specialmente quello spicchio del Parlamento, che cosa davvero pensa attraverso il voto

## Intervento di "IARIA Antonino" - "M5S"

(M5S). Grazie, Presidente. In quest'ordine del giorno parliamo del parco smistamento ferroviario di Alessandria, un'opera che - ricordo - era stata già attenzionata dai precedenti Governi, dalla nostra senatrice Susy Matrisciano, che ha potuto , con la fine del Governo Draghi, portare a casa l'approvazione di un emendamento che ha potuto creare il e finanziare anche la partenza di quest'opera. Da allora, noi cosa abbiamo visto nel territorio piemontese, in particolare ad Alessandria? Una bella passerella del Ministro Salvini che è venuto già due volte nella città di Alessandria a inaugurare e a parlare di questo famoso Siamo adesso al 2025, nella prossima finanziaria, chiaramente, di questa opera è finanziato forse il 14 per cento che riguarda solo la parte di RFI per quanto concerne la sostituzione dei binari. In sintesi, perché pensiamo che sia così importante il nodo ferroviario di Alessandria? Perché il nodo ferroviario di Alessandria porterà un aumento del PIL, se verrà finito e costruito in tempi decenti e non al 2033, se viene finanziato. Perché il parco smistamento di Alessandria è il retroporto naturale del porto di Genova, quindi, un crocevia eccezionale per il trasporto merci nazionale e internazionale. Ma adesso siamo sempre a raccontare le solite favole. Non c'è un numero, non c'è un impegno del Governo per portare a casa questo importante progetto e noi abbiamo, tra l'altro, anche sempre parlato di sviluppo. Voi non avete una visione dello sviluppo delle merci, del legame tra i nodi ferroviari e il recupero delle linee ferroviarie esistenti per lo sviluppo del passaggio merci. Avete soltanto l'idea di portare a casa opere faraoniche che non servono a nulla. In Piemonte abbiamo il TAV, per il ponte sullo Stretto avete chiaramente avuto delle leggere difficoltà che l'hanno spostato in avanti. Con quest'ordine del giorno noi semplicemente chiediamo di rivedere le priorità di questo Paese; di rivedere le priorità di questo Paese che, tra l'altro, veramente aiuterebbero l'economia del Paese e non farebbero solo propaganda

## Intervento di "LAUS Mauro Antonio Donato" - "PD-IDP"

(PD-IDP). Grazie, Presidente. Quest'ordine del giorno impegna il Governo a fare una scelta semplice e giusta: nessuna risorsa pubblica può essere utilizzata per finanziare lavoro povero. Appalti, contributi e incentivi devono essere subordinati al rispetto di una soglia minima di dignità salariale, pari a 9 euro lordi lungo tutta la filiera. Noi vogliamo affrontare un problema che riguarda più di un milione di persone, ma che troppo spesso resta invisibile: i lavoratori, le lavoratrici delle imprese che svolgono servizi per conto della pubblica amministrazione, persone che lavorano ogni giorno per lo Stato, che aprono e chiudono i nostri uffici, che garantiscono sicurezza, pulizia, assistenza, funzionamento; lavoratori pubblici di fatto, ma privati dei diritti del lavoro pubblico. Sono veramente tanti e moltissimi di loro guadagnano meno di 9 euro lordi l'ora. Sono spesso considerati lavoratori e lavoratrici fortunati: fortunati perché hanno un lavoro, fortunati perché lavorano in luoghi di prestigio - Ministeri, enti, istituzioni -, ma la realtà è un'altra. Sono sostanzialmente poveri lavorando, con E l'unica certezza che hanno sul futuro è una pensione che sarà, senza giri di parole, a dir poco ridicola. Capite, allora, cosa succede nella testa di queste persone quando sentono un Ministro, un qualunque Ministro, annunciare nuove assunzioni nel proprio Dicastero: tra l'altro, numeri spesso insignificanti se non rapportati al reale fabbisogno. Il primo pensiero che nasce non è l'invidia, è qualcosa di molto più amaro: state raccattando risorse dai nostri stipendi, sottopagate noi, sfruttate noi per finanziare comunque pochi assunti. Provate a fare qualcosa, una cosa semplice. Chiedete a chi al mattino apre e a chi alla sera chiude la porta del Ministero del Lavoro, dipendente di una società appaltatrice: quanto porti a casa, a fine mese? La risposta non può essere “è sempre stato così”. Perché “è sempre stato così” non è una risposta, è una resa. E, allora, permettetemi un paragone semplice. C'è stato un tempo in cui entrare in un luogo pubblico - penso a un cinema - significava entrare in una camera di fumo. Poi, ad un certo punto, non perché qualcuno fosse cattivo, ma si è preso coscienza e conoscenza di una cosa molto semplice: che il fumo, anche quello passivo, nuoce gravemente alla salute. E, allo stesso modo, oggi dobbiamo avere il coraggio di dire: sottopagare chi lavora per lo Stato nuoce gravemente a un sistema democratico sano. Quest'ordine del giorno non accusa nessuno, non punta il dito contro una forza politica, non chiama in causa un singolo Governo. Dice solo una cosa, con rispetto e fermezza: mettiamo fine a questa stortura, non possiamo più permettere che sia lo Stato a beneficiare del lavoro povero, non possiamo più accettare che lo Stato sia, allo stesso tempo, committente e carnefice, e non possiamo continuare a scaricare la responsabilità su regioni, comuni, province, aree metropolitane e società partecipate. Agli enti va dato il fabbisogno necessario per pagare dignitosamente il personale che quell'ente lo tiene in vita, sia esso dipendente diretto o fornitore attraverso un appalto. Signor Presidente, colleghe e colleghi, qui non si tratta di un'ideologia, si tratta di umanità istituzionale, si tratta di decidere se lo Stato vuole continuare a funzionare sulla fragilità di chi lavora oppure scegliere finalmente di essere coerente con la Costituzione. Quest'ordine del giorno non chiede applausi, chiede una cosa più difficile: dire “basta”

## Intervento di "MAGI Riccardo" - "MISTO-+EUROPA"

(MISTO-+EUROPA). Grazie, Presidente. Io intervengo a favore dell'ordine del giorno a prima firma del collega Fornaro, ma, in qualche modo, collego a questa dichiarazione di voto anche l'ordine del giorno a mia firma, il n. 9/2750/235, sul quale il Governo ha proposto la stessa riformulazione. Chiedo ai colleghi, nonostante l'ora tarda, la stanchezza, guardate, qua la questione attiene al valore del lavoro che stiamo facendo in queste ore. Prima, quando alcuni colleghi hanno sottolineato l'inutilità del lavoro sugli ordini del giorno, si è levato un applauso spontaneo da parte di tutti quanti i gruppi. Questa legge di bilancio possiamo dirci, colleghi, che è stata effettivamente esaminata, approfondita, con qualche Come molti di voi ricorderanno, all'inizio della scorsa legislatura, 6 anni fa, 7 anni fa, è stato persino possibile che vi fossero due letture in ognuno dei rami del Parlamento. Colleghi, si può fare se c'è la volontà politica. Si può fare Questo oggi siamo chiamati a fare, non per noi, ma per questo luogo, altrimenti mettiamolo in vendita. Che senso ha se chi parla qui non ha la E ve la leggo, colleghi: “anche in considerazione della prassi invalsa” - come a dire, non è colpa dell'una parte o dell'altra, ma di una prassi invalsa, va benissimo - “a promuovere iniziative di competenza volte a far sì che, in futuro, siano assicurati condizioni e tempi tali da consentire un congruo esame del disegno di legge (…)”. Ora, congruo significa adeguato, ma significa anche opportuno. Tutti noi sappiamo quanto queste espressioni siano ambigue, anche perché qualcuno, nelle condizioni che si determineranno tra un anno, potrà ritenere congruo che anche quello che stiamo facendo noi sia congruo, sia un esame congruo. Infatti, io non ho sentito levarsi molte voci da parte della maggioranza dicendo che non è congruo, anche se so benissimo che nessuno dei colleghi stimatissimi della maggioranza ritiene che quello che noi stiamo facendo sia congruo con il lavoro di un'Assemblea elettiva, in cui risiede la sovranità popolare, sul principale provvedimento di un anno politico intero. Allora, lo sforzo in più…io non chiedo di includere tutto quello che avevo messo nel mio ordine del giorno, cioè l'impegno a non mettere la fiducia, l'impegno a non utilizzare i maxiemendamenti completamente sostitutivi, e quindi determinare un voto di fatto bloccato. Togliamo tutto questo, ma almeno dire che devono esserci due letture effettive, cioè almeno dire che non solo quei 10 senatori, che salutiamo e che hanno fatto il loro lavoro, e li ringraziamo, ma anche almeno un'altra Commissione dell'altro ramo del Parlamento, della Camera, debba poter esaminare effettivamente la legge di bilancio. Credo che non chiediamo troppo e credo e sono sicuro di interpretare la sensibilità di tutta l'Aula intera

## Intervento di "MALAVASI Ilenia" - "PD-IDP"

(PD-IDP). Sarebbe stato un bel regalo, non tanto per me, ma per le persone che soffrono di fibromialgia, visto che in questo ordine del giorno parliamo di un milione e mezzo di persone, sono soprattutto donne, che hanno una patologia cronica invalidante riconosciuta dall'OMS, ma non è riconosciuta nel nostro Paese come tale. Oggi non è inclusa tra le patologie croniche, non è inserita nei LEA, se non per le forme gravissime, e oggi i pazienti non hanno il diritto ad esenzione dal e non hanno quindi diritto a prestazioni specialistiche, a farmaci, a terapie, con grandi discriminazioni e anche penalizzazioni nella loro vita. Mi dispiace molto questo parere, io credo davvero che qui ci sia una mancanza di attenzione rispetto ad una patologia che è invalidante, che rende difficile la vita delle persone, provoca un dolore lacerante, cronico, che impatta sulla quotidianità delle persone, e devo dire che sono molto rammaricata e nonostante l'ora tarda ho preso la parola perché le persone che soffrono hanno il diritto di far sentire la loro voce, anche in situazioni difficili come questa; avrebbero il diritto di vedersi riconosciuta una patologia, di vedere definiti dei criteri diagnostici per avere dei PDTA uniformi su tutto il territorio nazionale, per vedere la realizzazione di reti specialistiche con percorsi diagnostico-terapeutici che siano basati su Mi dispiace per queste persone che soffrono e mi dispiace per la mancanza di attenzione di un Governo e di una maggioranza che io credo, invece, sia un errore rispetto a un diritto alla salute che ancora una volta viene negato

## Intervento di "MANZI Irene" - "PD-IDP"

(PD-IDP). La ringrazio, signor Presidente. Non posso accettare la riformulazione, perché purtroppo questo è uno degli ordini del giorno che è stato integralmente riscritto e depotenziato da parte del Governo. Ringrazio la Sottosegretaria per la buona volontà, ma non possiamo ovviamente accettare un ordine del giorno che toglie tutti quelli che erano gli impegni specifici che riguardavano il settore dell'istruzione a favore di un mero proseguimento, addirittura, con quelle che sono le attuali politiche inerenti al studentesco adottate dal Governo, quelle politiche che non possono in alcun modo ritenersi soddisfacenti, tutt'altro. Sono quelle politiche in materia di istruzione - lo ricordava la collega Ascani - che porteranno a un taglio di 600 milioni nel prossimo triennio, quelle politiche che taglieranno pesantemente il settore dell'edilizia scolastica nel prossimo anno e negli esercizi successivi. Non possiamo, ovviamente, accettare questo. Il nostro ordine del giorno poneva degli obiettivi ben precisi: il tema delle comunità educanti, il tema del sostegno agli studenti e alle loro famiglie rispetto al caro libri, il tema del trasporto scolastico, delle mense, impegni precisi e piuttosto seri di fronte ai quali il Governo fugge sempre, costantemente, con pareri contrari o addirittura, come in questo caso, sostanzialmente riscrivendo un ordine del giorno e rendendolo quasi un ordine del giorno che potrebbe essere votato solo dalla maggioranza, ma che non possiamo in alcun modo votare e che rigettiamo con forza

## Intervento di "MARI Francesco" - "AVS"

(AVS). Grazie, Presidente. È crescente la difficoltà del Governo e della maggioranza rispetto alle ricadute concrete di questa manovra sulla vita dei cittadini e, in particolare, sulla vicenda delle pensioni. Non è solo l'ordine del giorno n. 239 che è un capolavoro, ma sono anche le dichiarazioni di queste ultime ore, alcune, tra l'altro, totalmente contraddittorie proprio con l'ordine del giorno n. 9/2750/239. Il collega Ottaviani, per esempio, dice: grazie a noi si andrà in pensione prima; e invece, poi, l'ordine del giorno dice di evitare che si vada in pensione, come succede effettivamente, più tardi, in seguito al provvedimento del Governo che devo dire, da questo punto di vista, non è che abbia peggiorato la Fornero. La Fornero si peggiora da sola ogni giorno che passa, perché è una legge ingiusta, perché collega l'età pensionabile all'aspettativa di vita. Non c'è cosa più ingiusta, non c'è niente di peggio nel momento in cui sì, si vive di più, ma si è vecchi per più tempo, si è anziani per più tempo. Tra l'altro, in questa ingiustizia ci sono anche degli aspetti eclatanti, delle ingiustizie particolari. Pensate che in Campania si vive in media 4 anni di meno, l'aspettativa di vita è di 4 anni inferiore. Quindi, si va in pensione con l'aspettativa di vita nazionale, ma si vive di meno, cioè si va in pensione come se si vivesse in Emilia Romagna, ma si vive anche di meno. Noi per questo chiediamo anche di mettere mano complessivamente al sistema pensionistico. Chiediamo un intervento, un confronto vero con le parti sociali. Chiediamo di mettere fine, davvero alla legge Fornero, ma per fare questo c'è bisogno di una grande discussione nel Paese e, soprattutto, c'è bisogno di non mettere le mani nelle tasche degli italiani. Guardate, voi questa volta le avete messe le mani nelle tasche degli italiani, voi avete fatto cassa con le pensioni, non tanto - dicevo - con l'allungamento dell'età pensionabile, ma sicuramente facendo cassa sui lavoratori precoci e sui lavoratori che hanno fatto dei lavori usuranti. Questo è particolarmente grave. L'avete fatto - e qui torno alle dichiarazioni di queste ore - perché avete dovuto fare cassa, avete dovuto trovare risorse, e, come sempre si è fatto negli ultimi anni, avete fatto cassa sulle pensioni. Perché avete speso soldi, soldi che probabilmente non erano neanche necessari. Sempre in queste ore, per suo tramite, Presidente, il Vice Ministro Leo, ha detto che il taglio riguarda i redditi compresi nella fascia tra 28.000 e 50.000 euro. Non è così, signor Ministro. La riduzione dell'aliquota riguarda la fascia di reddito relativa ai redditi tra i 28.000 e i 50.000 euro, ma il taglio delle tasse non riguarda i redditi tra i 28.000 e i 50.000 euro, riguarda i redditi tra i 28.000 e i 200.000 euro. Quando andate in televisione, quando vi fermano davanti Montecitorio o quando andate negli studi televisivi dite così, dite che il taglio delle tasse riguarda i redditi compresi tra i 28.000 e i 200.000 euro e avrete modo di vedere che la reazione è un poco diversa. Quindi, attenti a come vengono usate le parole. Sembra poco, ma non è poco. Perché probabilmente avete dovuto fare cassa sulle pensioni per poter dare a famiglie che hanno due redditi da 200.000 euro, quindi 400.000 euro di reddito all'anno, 880 euro all'anno. Ditemi voi se era proprio indispensabile un taglio di questo tipo che, poi, ha prodotto l'aumento dell'età pensionabile, ha prodotto i tagli ai lavoratori precoci, ai lavoratori adibiti a lavori usuranti. Questa è la realtà di questa manovra. Questa è la realtà. La realtà è che sì, si dà, non ai ricchi ma si dà ai benestanti: cosa del tutto discutibile. Allora, mettiamo davvero mano alle pensioni. Non facciamolo come avete fatto, perché, come state facendo, non si mette mano alle pensioni, anche spostando sulle pensioni integrative non si fa niente di buono. Apriamo una discussione nel Paese. Noi ve lo abbiamo chiesto con quest'ordine del giorno, lo avete respinto, ma non si può rimandare molto. E voi sicuramente comincerete e continuerete a pagare questi errori nella relazione con i cittadini italiani, con le lavoratrici e con i lavoratori

## Intervento di "PANDOLFO Alberto" - "PD-IDP"

(PD-IDP). Sì, grazie, Presidente. Beh, c'è qualcosa di non più rinviabile, ed è la salvaguardia dell'ex Ilva. Si tratta di un presidio industriale e occupazionale strategico per la siderurgia nazionale. Abbiamo nel nostro Paese - parlo di Taranto, di Novi Ligure, di Racconigi, di Genova - impianti specializzati con funzioni essenziali per numerose filiere industriali. Oggi, però, la continuità produttiva è compromessa dalla gestione commissariale e, soprattutto, dall'assenza di un piano industriale credibile e verificabile, soprattutto. Nelle ultime settimane i lavoratori e le lavoratrici di Genova Cornigliano si sono mobilitati, e noi siamo stati al loro fianco davanti all'estrema incertezza che non è solo quella di quei lavoratori, ma è dell'intera città, e dunque anche dell'intera filiera che sta dietro a quello stabilimento. La denuncia è quella di una situazione che non può e non deve essere sottovalutata, e ribadisco che non può più essere rinviata, soprattutto perché ci sono impianti di zincatura e banda stagnata sottoutilizzati, ci sono investimenti fermi, non c'è certezza sui volumi produttivi. Gli incontri al Ministero delle Imprese e del Quindi, un rischio reale, Presidente, aggravato dal fatto che, quando abbiamo richiamato il Ministro qui, in quest'Aula, nel Questa impostazione rischia, di fatto, di produrre una marginalizzazione di alcuni siti, compreso quello di Genova Cornigliano, con conseguenze gravissime sia sul piano industriale, ma anche su quello, ovviamente, occupazionale, territoriale, economico e sociale, che non possiamo accettare. Sarebbe, anzitutto, una violazione dell'accordo di programma, ma poi anche e soprattutto un problema, dicevo, economico e sociale. Quindi, con quest'ordine del giorno chiediamo anzitutto di garantire, con effetto immediato, la continuità delle forniture di La legge di bilancio, Presidente, è lo strumento principale con cui lo Stato indica le sue priorità strategiche. E allora salvaguardare gli stabilimenti dell'ex Ilva significa difendere il lavoro, significa difendere l'industria, significa anche difendere la credibilità dello Stato nei confronti delle lavoratrici e dei lavoratori. Questo Governo, questa maggioranza, ancora una volta, fugge dalla sua responsabilità senza tracciare il destino della siderurgia, che è, invece, strategica per il futuro del nostro Paese

## Intervento di "PASTORELLA Giulia" - "AZ-PER-RE"

(AZ-PER-RE). Non dirò che questo è un ordine del giorno di buon senso, perché è una parola assolutamente abusata. Lo descriverei più come qualcosa di ragionevole e modesto come modesta è la portata di questa manovra; cosa che a noi fa piacere, ma ci sono alcuni settori su cui si potrebbe pensare di intervenire almeno in futuro. Il trasporto pubblico locale è esattamente uno di questi ed è per questo che con l'ordine del giorno in esame chiedevamo, in maniera abbastanza vaga da poter essere accoglibile, un rafforzamento strutturale e pluriennale, semplicemente immaginando i vari costi che aumentano (dalle materie prime alle energie, i rinnovi contrattuali, l'inflazione), ma anche pensando a una ridistribuzione migliore, perché talvolta, sia nella sanità così come anche nel trasporto, non c'è solo e necessariamente bisogno di più risorse, ma anche di come redistribuirle. Purtroppo, non sogno, come il collega Casu, del quale peraltro ho sottoscritto e votato l'ordine del giorno, biglietti gratis per tutti perché mi rendo conto che forse non è il momento e il Paese non ha le risorse necessarie, ma sicuramente mi aspetto che un Governo sappia sostenere quegli enti locali che investono nel trasporto pubblico e non penalizzare né gli utenti né gli enti locali, quando ci sono circostanze straordinarie o il servizio non funziona. Quindi, ragionevole e modesto, mi spiace che abbia avuto parere contrario.

## Intervento di "PELLEGRINI Marco" - "M5S"

(M5S). Grazie, Presidente. Quest'ordine del giorno sottolinea il fatto che in questo provvedimento non si tiene in alcun conto dei reali bisogni degli italiani. Il Governo quindi ha presentato alle Camere una vera e propria manovra di guerra, una legge di bilancio che sostanzialmente ci prepara a un conflitto militare perché è pensata solo per mettere apparentemente a posto i conti pubblici, tagliando ovunque, tagliando sulla carne viva degli italiani, sui loro bisogni per avere il plauso delle agenzie di Quelle stesse agenzie di L'industria della difesa, grazie a questa legge di bilancio, potrà utilizzare nel triennio 2026-2028 ulteriori 23 miliardi di euro - che sono, quindi, soldi aggiuntivi per acquisto di armamenti -, risorse che il Governo ha deciso scientemente di non utilizzare per sostenere le famiglie, i lavoratori e le imprese e tutto ciò per la felicità, appunto, dei produttori di armi. Poi, a ulteriore conferma di questa deriva ormai incontrovertibile di riarmo, al Senato, nel corso dell'esame - quindi in prima lettura - della legge di bilancio, la maggioranza, per caratterizzare ancora di più questa manovra in un senso bellicistico e di riarmo, ha approvato emendamenti che vogliono velocizzare gli acquisti per il settore della difesa. Si è conferito poi, peraltro, ai Ministeri della Difesa e del MIT il potere di decretare e individuare - leggo, quindi, tra virgolette - “le attività, le aree e le relative opere, nonché i progetti infrastrutturali, finalizzati alla realizzazione, ampliamento, conversione, gestione e sviluppo delle capacità industriali della difesa”. Per la verità, poi, non è chiaro se questo riguarderà soltanto gli stabilimenti militari di proprietà dello Stato, quindi gestiti da Agenzia Industrie Difesa, oppure anche quelli privati, che però potrebbero essere di interesse nazionale. Presidente, vorrei fare un intervento in una situazione più tranquilla, se è possibile.

## Intervento di "PERANTONI Mario" - "M5S"

(M5S). Grazie, Presidente, ovviamente sottoscrivo anch'io quest'ordine del giorno. Intervengo brevemente per sottolineare che il parere contrario dato dal Governo a quest'ordine del giorno fotografa un po' la condotta generale che il Governo ha tenuto nella stesura di questa legge di bilancio, di questa manovra finanziaria. Che cosa fa il Governo? Al Governo si propone: guarda che c'è un settore dal quale tu potresti attingere dei denari e portarli nelle casse pubbliche. E il Governo dice: no, non ci interessa, grazie. Esattamente come è stato fatto in relazione agli extraprofitti per le banche e per le assicurazioni. Non ci interessa andare a prendere i denari, ma che cosa ci interessa? Ci interessa forse la sanità e il benessere delle persone? Aiutare le persone che soffrono a stare meglio? Valorizziamo la cannabis terapeutica? No, non ci interessa la sanità, non ci interessa il benessere delle persone, non discipliniamo la cannabis terapeutica. Ci interessa combattere la malavita organizzata? Seguiamo la linea della lotta al crimine, andiamo a sottrarre alla camorra, alla mafia, alla Vogliamo incrementare l'economia? Vogliamo aiutare le imprese, vogliamo creare una filiera, vogliamo entrare in concorrenza con altri agricoltori, con altre aziende?... Scusate, già ho grosse difficoltà a esprimermi, vista la mia provenienza...

## Intervento di "PICCOLOTTI Elisabetta" - "AVS"

(AVS). Grazie, Presidente. Il parere negativo su quest'ordine del giorno è particolarmente, dal nostro punto di vista, preoccupante. Perché equivale a un chiudere gli occhi per consegnare le nostre politiche, le politiche dell'Italia sulla ricerca e l'università, a una sostanziale indifferenza nei confronti del destino di migliaia e migliaia di giovani ricercatori e ricercatrici che saranno costretti e costrette ad espatriare verso altri Paesi. Guardi, Sottosegretaria, io vorrei che alcuni numeri fossero chiari, perché ho sentito dire in quest'Aula, dalle parti della maggioranza, che tutto va bene, l'occupazione cresce, l'economia cresce, crescono tutti gli indici che riguardano lo sviluppo di un Paese. Eppure, c'è un dato che non collima con questa narrazione. Perché nel 2024 abbiamo avuto il record di emigrazione e, in particolare, di emigrazione di giovani laureati: se ne sono andati dall'Italia secondo l'Istat circa 191.000 ragazzi e ragazze e la Fondazione Nord Est ci suggerisce che la lettura di quei dati è parziale, perché molti se ne vanno senza cambiare la residenza. Quindi, probabilmente sono circa due o tre volte di più. Sono numeri da anni Cinquanta, quando in Italia si faceva la fame, non si avevano i mezzi di sussistenza e, quindi, si era costretti all'emigrazione. Ecco, in questo quadro voi avete propagandato investimenti ridicoli, che sono sostanzialmente briciole - poche, pochissime decine di milioni di euro - per un grande Piano per il reclutamento di ricercatori e ricercatrici. Ecco, io vorrei che, anche qui, guardassimo un attimo ai numeri per quello che sono. Avete finanziato la stabilizzazione di 240 postazioni negli enti di ricerca. Volete sapere quanti sono i precari che rischiano e, anzi, a questo punto, sono certi di andarsene a casa a partire dal 2026, cioè l'anno della fine del PNRR? Ebbene, sono 6.000. Duecentoquaranta postazioni finanziate a fronte di 6.000 precari: è ridicolo. È vergognoso che la Ministra abbia definito queste misure come un Piano straordinario di reclutamento. E, ancora, veniamo all'università dove ci sono all'incirca 30.000 ricercatori precari e 40.000 dottorandi finanziati attraverso il PNRR. Parliamo di circa 70.000 persone. Bene, con il vostro Piano finanziate 1.700 posizioni - 1.700 - e dovete sapere che, se guardiamo ai dati del MUR, su elaborazioni Cineca, a gennaio di quest'anno gli assegnisti di ricerca, i soli assegnisti di ricerca, erano 24.000, al 19 dicembre di quest'anno erano 15.000. Abbiamo perso in un solo anno 9.000 postazioni per ricercatori e ricercatrici e voi ne finanziate 1.700. Ecco, allora capisco bene perché è arrivato un parere negativo così netto, perché si vuole continuare a negare la realtà della grande espulsione dei giovani ricercatori da questo Paese. Un danno economico gravissimo, perché, ogni anno, insieme a quei ricercatori, a quei giovani laureati se ne vanno miliardi e miliardi che noi, Italia, abbiamo investito nella loro formazione. Trentasette mila giovani laureati che se ne sono andati lo scorso anno corrispondono a 5,4 miliardi di capitale formativo immobilizzato. È come buttare i soldi dalla finestra e contemporaneamente fare un torto alla vita di decine di migliaia di persone che, lo vorrei ricordare, non hanno paghe straordinarie, guadagnano 1.400, 1.500 e 1.600 euro al mese con contratti precari, con l'impossibilità di farsi un mutuo. Così l'Italia tratta i migliori cervelli, le migliori intelligenze. Li tratta come carne da macello e come argomento retorico per i pezzi di giornale. Ecco, a noi tutto questo non solo non piace, ma sembra uno scandalo, un'ingiustizia nei confronti del futuro del Paese e il frutto anche di una grande cecità: quella di chi non vede che l'unico modo di contrastare il declino di un'Italia, sempre meno produttiva nel settore industriale e sempre meno competitiva, è l'innovazione e la ricerca. State facendo un danno a tutto il Paese, assumetevi la vostra responsabilità

## Intervento di "PRESTIPINO Patrizia" - "PD-IDP"

(PD-IDP). Presidente, solo per lasciare agli atti che questa legge di bilancio non è solo povera da ogni punto di vista, come è stato ben descritto dai miei colleghi, ma non ha niente di niente non solo sul benessere animale, e di questo ci siamo accorti, ma anche sul benessere delle tasche degli italiani, perché il mio ordine del giorno chiedeva che i farmaci per uso veterinario fossero al servizio di tutti, potessero essere disponibili anche alle famiglie più indigenti. Basterebbe permettere di utilizzare il farmaco per uso umano che abbia lo stesso principio attivo di quello veterinario, che costa molto, fino a cinque volte di meno di quello veterinario. Quindi, non solo non avete introdotto nulla sulla riduzione dell'IVA, sull'alimentazione per gli animali, per i Voglio capire se, in un Paese in cui 10 milioni tra cani e gatti vivono nelle famiglie italiane, non è un provvedimento equo, giusto e di buon senso aiutare chi ha adottato un cane o un gatto a poterlo curare, perché la cura di un animale che vive in famiglia non è solamente una cura per le tasche degli italiani, ma anche una cura per la collettività, perché mantenere un animale curato vuol dire anche mantenere la salute pubblica. Tutto questo viene rifiutato. Faremo sapere agli italiani che anche un provvedimento che non costerebbe e non sarebbe costato nulla, di buon senso e che va in una direzione equa, solidale e giusta, anche questo viene respinto da voi

## Intervento di "QUARTINI Andrea" - "M5S"

(M5S). Grazie, Presidente. Diciamo che non mi sorprende affatto questo parere negativo del Governo rispetto a quest'ordine del giorno. Del resto, siamo molto abituati alle acrobazie di questo Governo, alle varie giravolte che sta continuamente producendo. Peraltro, attraverso narrazioni del tutto tossiche. Si arriva a mentire anche a se stessi, forse anche a crederci da quanto si riesce a essere pervasivi in queste modalità assolutamente inaccettabili dal nostro punto di vista. Basti pensare che si pensava di abolire le accise, ma poi si aumentano le accise sul gasolio (un miliardo e 200 milioni di euro in questa finanziaria di guerra); si raccontava di meritocrazia e, in realtà, abbiamo numerose situazioni di piazzati, amici e parenti; si parlava di sicurezza e c'è maggiore insicurezza; si parlava di combattere l'immigrazione e invece gli sbarchi sono aumentati; si criticava la gestione economica dei Governi precedenti e avete messo Giorgetti come Ministro dell'Economia e delle finanze come era Ministro nei Governi precedenti; si diceva di abolire la Fornero e l'avete peggiorata; si pensava di proteggere il ceto medio-basso con l'inflazione che è alle stelle; si favorisce la sanità privata e la scuola privata; la povertà è al massimo: a Natale 80.000 pasti grazie alla Comunità di Sant'Egidio; le liste d'attesa aumentano; avevate garantito 25 miliardi di euro contro i dazi e i problemi più grossi che dalle statistiche vengono fuori, da parte degli italiani, sono il carovita e appunto la sanità. E che cosa poteva mancare in queste giravolte che avete fatto in questi tre anni e mezzo? Poteva mancare un atteggiamento assolutamente favorevole alle Accostare poi l'azzardo allo sport, come appunto avverrà con i Giochi olimpici invernali, a qualcosa di abilità - e l'azzardo di abilità non ha niente - è una vera e propria truffa semantica, gravissima, ed è indigeribile Avete distratto i finanziamenti specifici per il contrasto all'azzardo e li avete messi, con risorse decisamente ridotte, in un generico fondo contro le dipendenze patologiche. Guardate, l'azzardo è la seconda industria, peraltro non produttiva, di questo Paese: 157 miliardi di euro nel 2024 e, nel 2025, l'offerta aumenterà. E vi permettete di respingere un ordine del giorno quando voi, per primi, dicevate che l'azzardo era un gigantesco problema per le famiglie di questa Nazione. È un'emergenza sociale incredibile: un milione e mezzo di cittadini soffrono di questo problema. E non solo: state aprendo alla pubblicità del gioco d'azzardo. Presidente, credo che dovremmo ricordarci che è un dovere dello Stato proteggere la salute e la dignità umana da qualsiasi interesse aberrante di cassa o logica di mercato. Per questo, in quest'ordine del giorno che cosa facevamo? Proponevamo un incremento del prelievo erariale unico; il divieto assoluto di pubblicità rispetto all'azzardo; di rifinanziare il fondo per il contrasto all'azzardo con 200 milioni di euro a partire dalle strutture pubbliche, dai SerD che si occupano di questi problemi; proponevamo l'obbligo di sistemi di identificazione e il ripristino dell'Osservatorio nazionale sull'azzardo; naturalmente anche un sistema identificativo attraverso la tessera sanitaria per controllare i flussi che spesso hanno a che fare con le mafie. Voi state dicendo di “no”. Fate l'ennesima giravolta nel contesto di una finanziaria che è iper miserrima. Ma non è miserrima solo da un punto di vista economico. È miserrima da un punto di vista etico

## Intervento di "RAFFA Angela" - "M5S"

(M5S). Grazie, Presidente.

## Intervento di "RICCIARDI Marianna" - "M5S"

(M5S). Grazie, Presidente. “Se legalizzano la cannabis, siamo rovinati”: non sono parole mie, non sono parole di un Carabiniere, né tantomeno di un magistrato. Sono le parole di un camorrista intercettato durante un'indagine che ha portato a decine di arresti e sequestri di cannabis per milioni di euro, milioni di euro che potrebbero andare allo Stato, che potrebbero andare alle persone perbene e che invece restano nella piena disponibilità della criminalità organizzata grazie al proibizionismo. Chi avvantaggia il proibizionismo? Certamente non i ragazzi, come qualcuno potrebbe pensare, perché nei Paesi dove la cannabis è stata legalizzata, il consumo non è aumentato, anzi, è diminuito. Perché, purtroppo, i ragazzi che sono attratti dalle droghe lo sono anche perché sono attratti da un divieto. Non avvantaggia le persone perbene che vorrebbero poter godere di parchi pubblici e spazi e giardini urbani, ma che diventano luoghi di spaccio e luoghi dove dilaga la criminalità e hanno paura anche a portare giù il cane. Non avvantaggia i Carabinieri che perdono tempo a dover inseguire dei ragazzi con due spinelli, quando poi ci sono borseggiatori che circolano indisturbati nelle metropolitane e nei centri commerciali. Allora chi avvantaggia il proibizionismo? Quanti soldi toglieremmo, con la legalizzazione della cannabis, alle mafie? Oltre 6 miliardi di euro. Legalizzando la cannabis, noi daremmo un duro colpo alle mafie. Colpirle, sì, perché io con le mafie non ci voglio convivere. Noi del MoVimento 5 Stelle con le mafie non ci vogliamo convivere Con quest'ordine del giorno ho chiesto di legalizzare la cannabis per combattere le mafie e per dare più soldi al Servizio sanitario nazionale. Voglio giusto leggere un passaggio dell'ordine del giorno a cui avete dato parere contrario: istituire un monopolio di Stato per sottrarre 6,5 miliardi alle mafie, di cui almeno un miliardo da poter investire subito nel nostro Servizio sanitario nazionale. Vorrei capire perché questo parere contrario, cos'è che non vi piace: combattere le mafie o dare più soldi alla sanità pubblica Voi negate persino la necessità di finanziare il Servizio sanitario nazionale almeno al 7 per cento del PIL. In quest'Aula ho sentito Giorgia Meloni dichiarare di aver fatto il più grande investimento in sanità della storia, quando questa è soltanto la più grande bugia sul finanziamento della sanità della storia

## Intervento di "RICCIARDI Riccardo" - "M5S"

(M5S). Grazie, Presidente. È un fatto o no che il 40 per cento del del Ministero delle Imprese è per imprese che producono armi? Undici miliardi. In Italia ci sono 200 imprese che producono armi, hanno il 40 per cento del , con 4,5 milioni di imprese che devono dividersi tutto il resto. È un fatto o no? È un fatto che negli ultimi due anni siamo arrivati a 32 miliardi di spese per la difesa, con un incremento del 20 per cento? È un fatto che nel documento di finanza pluriennale si stimino 23 miliardi di investimenti in tre anni in difesa, sì o no È un fatto che ieri il Capo di Stato maggiore della Difesa ne Uno studente su quattro abbandona gli studi all'università perché non ce la fa a mantenersi agli studi e nessuno dice che dobbiamo smantellare la difesa e mettere i fiori nei nostri cannoni. Uno mette delle priorità e se le vostre priorità sono ingrassare le E parlate della guerra ibrida, adesso il fronte è la guerra ibrida e la propaganda russa. Noi viviamo in un Paese dove abbiamo il più colossale conflitto di interessi sull'informazione, sulla propaganda e sulle televisioni da trent'anni, e il problema è la propaganda che viene dagli altri Paesi? Il problema è la propaganda che abbiamo noi in questo Paese Allora, se ci volete portare in guerra, non lo fate a nostro nome e non ci vendete il fatto che la difesa sia importante, perché voi non parlate di difesa, voi parlate d'attacco, è questo il problema. E noi non ci stiamo e non ci staremo mai perché il Paese da difendere è quello che non arriva alla fine del mese Quindi, per favore, non ci vendete, non ci rigirate la realtà, perché il vostro vocabolario di guerra purtroppo è entrato nel vocabolario quotidiano di questo Paese. Ma noi non ve lo permetteremo di parlare di leva obbligatoria per i giovani come unica prospettiva per le nostre future generazioni

## Intervento di "RICCIARDI Toni" - "PD-IDP"

(PD-IDP). Grazie, Presidente. Intervengo per un richiamo al Regolamento per sottolineare un aspetto e invitarla, come Ufficio di Presidenza della Camera, a una riflessione - mi dispiace doverlo fare - in merito all'ordine del giorno n. 9/2750/138 Di Giuseppe. Perché? Perché si sta avviando un precedente, Presidente, molto, molto spiacevole: ovvero in legge di bilancio si propone e si dà parere favorevole su un ordine del giorno che va a delegare il Governo a mettere mano alla legge elettorale a meno di 90 giorni da un voto e stiamo parlando del voto degli italiani all'estero Allora, io mi chiedo, Presidente, se questa procedura sia fattibile o meno. Perché io sono abituato che, quando si parla di legge di bilancio, si parla di soldi, di diritti dei cittadini italiani, che vivono in Italia o che vivono all'estero. Delegare, impegnare il Governo a modificare la legge elettorale a 90 giorni dal voto, rispetto a una circoscrizione o ripartizione, credo - mi permetto di sottolinearlo, Presidente - che rischi di aprire un precedente molto, molto grave. Da questo punto di vista, chiedo a lei, Presidente, dall'alto della sua carica, di riflettere rispetto a questa cosa, perché la reputo un tantino pericolosa

(PD-IDP). Grazie, Presidente, mi scusi. Sull'ordine del giorno non posso intervenire perché il parere è favorevole. Io non metto in dubbio quello che ella sta dicendo. Il tema è un altro: in una legge di bilancio non si può delegare, con un ordine del giorno, la modifica della legge elettorale e delle modalità di voto a 90 giorni dal voto…

(PD-IDP). Grazie, Presidente. Non ho capito se è quindi una raccomandazione?

## Intervento di "ROMEO Nadia" - "PD-IDP"

(PD-IDP). Grazie, Presidente. Quest'ordine del giorno chiedeva il rifinanziamento di un Fondo finalizzato alla manutenzione straordinaria e all'adeguamento delle opere pubbliche di rilevanza nazionale necessarie alla protezione del fenomeno della subsidenza e della difesa delle acque dei territori subsidenti nelle province di Ferrara, Ravenna e Rovigo. Devo dire che sono davvero molto sorpresa di questo parere nettamente contrario e penso - spero - che sia un errore, perché quest'ordine del giorno è stato votato da quest'Aula per ben due volte con parere favorevole: la prima volta il 10 dicembre 2024, con la solita formula “a valutare la possibilità di”, ma la seconda volta è stato approvato il 18 febbraio 2025, facendo credere, devo dire, che veramente il Governo fosse convinto di rifinanziare questo Fondo, perché grazie anche alla Sottosegretaria Siracusano eravamo passati dal “valutare l'opportunità di” a “individuare le risorse di competenza”. Questa è una richiesta che viene da tutti i territori che, indipendentemente dal colore politico, hanno firmato un documento che vi chiede davvero di rifinanziare questo Fondo. È incomprensibile questo parere contrario, perché perfino al Senato, in 9ª Commissione, è stato accolto un altro ordine del giorno, presentato da Amidei, De Carlo e Bizzotto, che sosteneva l'opportunità e la necessità di finanziare il Fondo sulla subsidenza. Davvero, quindi, vi chiedo di accantonarlo, perché se nel momento in cui si deve passare dal “valutare” al “finanziare” - per la terza volta, quando si deve entrare nel merito - non lo si vuole fare e lo si fa con un emendamento contrario, allora bisogna dire ai territori ai quali lo avete promesso che, in realtà, nei fatti non l'avete mai voluto rifinanziare e che le vostre sono soltanto parole, parole che per ben due volte in quest'Aula avete assunto con degli impegni precisi e che avete preso anche al Senato nell'ultima legge di bilancio. Davvero, quindi, vi chiedo di accantonarlo, se la volontà è di finanziarlo

## Intervento di "ROSATO Ettore" - "AZ-PER-RE"

(AZ-PER-RE). Grazie, Presidente. Io penso sia giusto spiegare, perché quest'ordine del giorno è stato presentato dal Presidente Conte. Ha fatto il Presidente del Consiglio e, quindi, per me ha un valore maggiore. Quando una persona che ha guidato e servito il Paese da Presidente del Consiglio presenta un documento di questo tipo, io credo che sia giusto dire perché non sono d'accordo, e i motivi sono numerosi. Intanto, ce n'è uno: all'interno di questa legge di bilancio, se c'è una cosa che sicuramente non c'è, sono i soldi per le Forze armate , ma proprio non ci sono. È un problema serio. Peraltro, il Governo dà parere contrario al nostro ordine del giorno, con cui gli chiediamo: mettete i soldi per le Forze armate, perché non li hanno messi e gli chiediamo di metterli. Quindi, c'è già una contraddizione abbastanza profonda. Il secondo motivo per cui sono preoccupato di un'impostazione di questo tipo è perché, non essendoci i soldi per le Forze armate, la lista delle obiezioni che ha fatto il Presidente Conte e dei problemi di questo Paese - su cui, su alcune cose, siamo anche d'accordo - come si può pensare di risolverla prendendo i soldi da dove non ci sono? Vuol dire che non c'è proprio nessuna ricetta per affrontare i temi del Paese, perché, se uno pensa di affrontare i temi della salute, della povertà, della scuola, prendendo i soldi in un capitolo che è vuoto, vuol dire che siamo ben lontani dal pensare veramente di voler affrontare qualcosa La terza questione. È molto pericoloso quello che si sta facendo sulle spese militari. La difesa dello Stato è un compito affidato dalla Costituzione. La difesa dello Stato non è un Devo dire che, prima, sono andato dal Ministro Giorgetti e gli ho dato un suggerimento, gli ho detto: guarda, c'era il Ministro La Russa, Ministro della Difesa, che durante un dibattito - qualcuno che è anziano, forse se lo ricorderà - su un decreto Missioni… di quelli che erano dibattiti tumultuosi, prese tutti gli ordini del giorno, mise la mano sopra e disse: sono tutti accolti come raccomandazione. Ci fu un'ovazione. C'era chi voleva portare fuori le truppe dall'Afghanistan, chi ne voleva mandare di più, e il dibattito si esaurì. Perché io vorrei sapere, di questi ordini del giorno, anzi no, di quelli della finanziaria precedente, che il Governo ha riformulato, ha preso, eccetera, se ce n'è uno che avete letto il giorno dopo

(AZ-PER-RE). Presidente, io intervengo solo per un minuto per suggerire una riflessione anche al Governo. Questa non è una competenza del Governo, cioè mi permetto di dirlo anche ai presentatori dell'ordine del giorno. La competenza è della Conferenza dei presidenti di gruppo. Io ricordo quando ho letto l'esito della Conferenza dei presidenti di gruppo del Senato che aveva deciso in autonomia…Certo, c'è la politica di mezzo, c'è la politica, ma è stato il Senato che ha calendarizzato la legge di bilancio già dall'inizio prevedendo che non ci fosse neanche la possibilità di venire in questo ramo del Parlamento a discuterla, dall'inizio …Ma, io parlo per intelligenza, Federico, ed è proprio per questo mi meraviglio che tu chieda al Governo una cosa che è di competenza dei capigruppo, perché fanno loro la calendarizzazione. E allora non è che non c'è una competenza della politica, ma la competenza della politica va sommata e attribuita a chi ha la competenza di fare il calendario. Se i gruppi non sono autonomi dal Governo o non sono autonomi anche nel rispetto del lavoro delle opposizioni, i risultati si vedono e sono questi. Perché io ricordo che quest'Aula, in altri tempi, ma non tempi remoti, ha approvato con tempi rapidi la legge di bilancio senza porre la fiducia, qui e al Senato. Quindi si può fare, ha ragione Magi quando descrive queste cose. È per una comodità che si assume questo, per una comodità degli uffici, neanche della politica, degli uffici dei Ministeri, dei Ministeri che producono gli emendamenti e che non hanno voglia di dare i pareri quando devono essere dati. Quindi io credo che la politica, cioè i gruppi parlamentari debbano pretendere una cosa diversa. Io credo che bocciare questo ordine del giorno sarebbe sbagliato; sarebbe sbagliato perché vuol dire un arrendersi su una procedura che tutti sappiamo essere sbagliata

## Intervento di "RUFFINO Daniela" - "AZ-PER-RE"

(AZ-PER-RE). Grazie. Chiedo di intervenire perché questo ordine del giorno parla di un tema che quest'Aula aveva già affrontato ed era il 16 ottobre 2023. Allora si era svolta la discussione ed erano state votate le mozioni sul fenomeno degli . Le mozioni hanno impegnato il Governo a sollecitare strategie di prevenzione e contrasto al fenomeno dell'isolamento sociale. Questo lo hanno fatto sia la maggioranza che la minoranza. Sono trascorsi praticamente 26 mesi, ma non è successo nulla. Sono semplicemente aumentati i casi di ritiro sociale, sono aumentati i disagi per questi ragazzi, per gli adulti che fanno questa scelta, che rappresenta - tra virgolette - un male non indifferente e mette a dura prova ovviamente le famiglie. Non posso accettare come impegno “a valutare l'opportunità di” perché rischieremmo forse di far passare altri mesi e di non arrivare ad alcuna soluzione. Non lo posso fare per quei ragazzi, per le famiglie con cui sto lavorando e che stanno vivendo veramente momenti difficili. Non parliamo di 10.000 casi, parliamo di 60.000-70.000 casi e di un costo sociale che è veramente enorme. Allora oggi ci vorrebbe un atto di coraggio da parte del Governo; ci vorrebbe un impegno per questi numeri così importanti. Serve personale preparato, non come i nostri insegnanti di sostegno: il 40-50 per cento è specializzato, il resto no. Servirebbero psicologi, servirebbe una ricerca per capire quanti ragazzi, quante famiglie e quanti adulti vivono questo disagio. Non so se questo tema vi colpisce o no. Tra virgolette, è una malattia: non possiamo lasciarla dilagare e non riuscire poi a fermarla. Non sono abituata a chiedere al Governo presente di valutare questo ordine del giorno e di cambiare parere. Mi verrebbe da dire: se allora non è servita la mozione presentata dalla maggioranza e dalla minoranza, perché mai dovrebbe servire oggi un ordine del giorno? Ma, dall'altro lato, mi dico anche che da un Governo che ha a cuore la salute degli italiani e soprattutto dei ragazzi, perché sono sempre più giovani i ragazzi che optano per il ritiro, perché non reggono tutte le richieste che questa società pone di fronte a loro, un po' di sensibilità, a mio parere, ci vorrebbe. Io ho presentato una proposta di legge. So che in quest'Aula ci sono molti colleghi sensibili, sia nella maggioranza, sia nella minoranza. Non possiamo pensare che da 60.000 si passi a 100.000, e che il costo sociale diventi poi così esoso e crei comunque un disagio enorme. Quindi, signor Presidente, suo tramite, io non so che cosa farà il Governo su questo. So però una cosa e la so con chiarezza: che porterò in discussione in quest'Aula, in ogni contesto possibile, questo tema, perché ritengo sia veramente grave non prenderlo in considerazione

(AZ-PER-RE). Sì e ringrazio.

## Intervento di "SANTILLO Agostino" - "M5S"

(M5S). Grazie, Presidente. Intervengo e, ovviamente, aggiungo la firma all'ordine del giorno n. 9/2750/59 del collega Donno, che non c'è. Intendo intervenire contro questo parere contrario. Ci siamo accorti che a questa maggioranza il problema della casa non interessa per niente. Tutti gli ordini del giorno che riguardano il problema delle politiche abitative o sono stati bocciati o sono stati riformulati talmente tanto da dire completamente un'altra cosa. Ovviamente, la campagna elettorale sembra non finire mai per questa destra. Ormai siamo quasi a una versione della Meloni da regina del , perché dice una cosa e ne fa completamente un'altra. Nel caso di specie, per il piano casa, secondo me, abbiamo proprio raggiunto l'apice della faccia tosta di questo Governo e quando si tratta di metterci la faccia, ovviamente, non può mancare Salvini, perché non può non essere l'attore protagonista di una telenovela che, dalle mie parti, si potrebbe intitolare: promette certo e ancora più certamente non manterrà le promesse, perché questo è ciò a cui Salvini ci ha abituati. Infatti, che cosa ha fatto? Per evitare che le opposizioni portassero avanti il tema delle politiche abitative - perché in Commissione ambiente tre forze di opposizione hanno condiviso un testo base assieme alla maggioranza ed è pronta la scadenza degli emendamenti, che viene rimandata Arriviamo, dunque, alla legge di bilancio e il piano casa non c'è. Il piano casa in questa legge di bilancio è completamente inesistente, anzi il Governo conferma, con questa legge di bilancio, una scelta politica chiara: abbandona definitivamente gli inquilini, abbandona i poveri, abbandona chi vive in precarietà abitativa, perché per questo Governo il tema del piano casa si risolve nei commi 782-784 e chiarisce la sua idea di piano casa, cioè Eppure i numeri parlano chiaro: queste liste vedono in attesa ben 650.000 famiglie per un alloggio di edilizia residenziale pubblica. Ogni anno ci sono ben 40.000 sfratti, di cui 22.000 grazie alle forze pubbliche, e un milione di famiglie in povertà assoluta vive in affitto. Che cosa fa il Governo? Promette 15 miliardi di euro di investimenti sulle case e poi, però, in legge di bilancio troviamo 200 milioni. Se mi permettete, sono soltanto degli spiccioli che per quei giovani e per quegli anziani, che dovevate aiutare, serviranno forse a comprarsi un sacco a pelo per andare a dormire sotto un ponte, se non gli cade in testa in questo Paese, o sotto un ponte che, evidentemente, non costruirete mai. Quindi, con quest'ordine del giorno, noi che cosa vi chiediamo? Prendete un po' di questi soldi del ponte sullo Stretto, che non si farà, e dirottateli sulle politiche abitative. Il vostro “no” sapete che cosa significa? Questo “no” significa rinunciare a dare l'alloggio a ben 80.000 famiglie. Avete capito bene: con quei soldi del ponte sullo Stretto si farebbero almeno 80.000 alloggi. Come ricordava anche prima il mio collega Riccardo Ricciardi, nel settore della difesa/armi questa legge di bilancio prevede, per i prossimi tre anni, investimenti per 23 miliardi, che sono 140.000 alloggi. Sono quegli gli italiani che vanno difesi, quelli che hanno bisogno di una casa. Come altri 6.000 o 7.000 alloggi si sarebbero fatti con il miliardo speso per l'inutile canile in Albania. Ecco, avreste certamente risolto il problema del 40 per cento delle famiglie che cercano alloggio nel nostro Paese. Per non parlare, poi, di quanto è accaduto per il Fondo inquilini morosi incolpevoli, che il Governo Conte aveva portato dal 2021 a 50 milioni di euro. Arrivate voi, nel 2022, e nel 2023 e nel 2024 lo definanziate completamente, poi per il 2025 prevedete 10 milioni, nel 2026 prevedete 20 milioni e arrivate alla fine, con questa legge di bilancio, a introdurre un Fondo rotativo per gli inquilini morosi incolpevoli per 5 milioni all'anno. Alle armi 23 miliardi, al ponte sullo Stretto 13,5 miliardi, agli inquilini morosi incolpevoli 5 milioni all'anno. È una cifra irrisoria. Questa non può essere una politica abitativa, questo è soltanto un disimpegno da parte dello Stato e, tra l'altro, con queste risorse esigue non si può governare un'emergenza, anzi quell'emergenza la si porta a far esplodere. Quindi, io vi chiedo di passarvi la mano per la coscienza. Vi chiedo di accantonare quest'ordine del giorno, di rivedere questo parere negativo che avete dato e, se non lo fate, io vi chiedo la cortesia di lasciare questa strada del Governo del nostro Paese per svincolare la prima uscita a destra e tornarvene con dignità a casa vostra

## Intervento di "SAVINO Sandra"

. Sugli ordini del giorno n. 9/2750/122 Caramanna e n. 9/2750/123 Caretta il parere è favorevole. Sull'ordine del giorno n. 9/2750/124 Cerreto, espunta la seconda premessa, il parere è favorevole con la seguente riformulazione dell'impegno: “a valutare l'opportunità di individuare adeguate risorse da destinare al completamento della realizzazione del policlinico universitario di Caserta, struttura strategica e di importanza primaria per il territorio”. Sull'ordine del giorno n. 9/2750/125 Chiesa, il parere è favorevole sul secondo impegno ed è favorevole sul primo impegno, con la seguente riformulazione: “a valutare l'opportunità di adottare, nel limite dei vincoli di bilancio e di finanza pubblica, misure di perequazione previdenziale per il personale delle Forze armate

. Sì, scusate.

. Sugli ordini del giorno n. 9/2750/137 Congedo e n. 9/2750/138 Di Giuseppe il parere è favorevole.

. Sull'ordine del giorno n. 9/2750/180 Vietri il parere è favorevole. Sugli ordini del giorno n. 9/2750/181 D'Alfonso e n. 9/2750/182 Merola il parere è contrario. Sull'ordine del giorno n. 9/2750/183 Battilocchio il parere è favorevole con riformulazione dell'impegno, che inserisce dopo le parole: “eventualmente residue” le seguenti: “per effetto della non attuabilità di misure ivi previste in sede di adozione del decreto ministeriale in questione”. Sull'ordine del giorno n. 9/2750/184 Ubaldo Pagano, espunte le premesse, il parere è favorevole con riformulazione dell'impegno: “a proseguire l'azione di sostegno ad un piano di rilancio industriale del gruppo che salvaguardi i livelli occupazionali.” Sugli ordini del giorno n. 9/2750/185 Stefanazzi e n. 9/2750/186 Lacarra il parere è contrario. Sull'ordine del giorno n. 9/2750/187 Casu, espunte le premesse, il parere è favorevole con riformulazione complessiva degli impegni: “a valutare di incrementare ulteriormente le risorse a favore del trasporto pubblico locale”. Sull'ordine del giorno n. 9/2750/188 Evi il parere è favorevole con riformulazione del primo impegno: “a fronte delle necessità di attuare una transizione verso una ricerca

. …e parere contrario al secondo impegno.

. Sì. Sull'ordine del giorno n. 9/2750/205 Romano, il parere è favorevole. Sull'ordine del giorno n. 9/2750/206 Brambilla, il parere è favorevole con riformulazione, che premette le parole: “a valutare l'opportunità di”. Sull'ordine del giorno n. 9/2750/207 Carfagna, il parere è favorevole con riformulazione: “a valutare l'opportunità di adottare ulteriori iniziative, anche normative, volte a creare un sistema di rilevazione nazionale degli orfani di femminicidio e dei crimini domestici”. Sull'ordine del giorno n. 9/2750/208 Semenzato, il parere è favorevole con riformulazione, che premette le parole: “a valutare l'opportunità di”. Sull'ordine del giorno n. 9/2750/209 Lupi, il parere è favorevole con riformulazione: “a valutare l'opportunità di adottare ulteriori iniziative, anche normative, volte fra l'altro a incentivare i contratti di locazione a lungo termine e a modificare la disciplina degli sfratti, eventualmente consentendo forme più agili di esecuzione del rilascio degli immobili”. Sull'ordine del giorno n. 9/2750/210 Alessandro Colucci, il parere è favorevole con riformulazione, che premette le parole: “a valutare l'opportunità, salvaguardando la produzione agricola vendibile, di accompagnare” e continua. Sull'ordine del giorno n. 9/2750/211 Cavo, il parere è favorevole con riformulazione: “a valutare l'opportunità di”. Sull'ordine del giorno n. 9/2750/212 Boschi, il parere è favorevole con riformulazione: “a valutare l'opportunità di adottare ulteriori iniziative volte ad estendere da 3 a 6 mesi il congedo indennizzato previsto a beneficio delle donne vittime di violenza, nonché ad escludere limiti di reddito che possano inficiare l'accesso al gratuito patrocinio per le donne vittime di violenza ovvero a scomputare dagli stessi gli assegni di mantenimento, di mantenimento per i figli e l'assegno universale, favorendo così l'accesso alla giustizia alle stesse”. L'ordine del giorno n. 9/2750/213 Del Barba, è accolto come raccomandazione. Sull'ordine del giorno n. 9/2750/214 Faraone, espunte le premesse, accolti come raccomandazione gli impegni da 1) a 5); il parere è favorevole con riformulazione dell'impegno 6): “istituire, senza nuovi o ulteriori oneri a carico della finanza pubblica, un coordinamento interministeriale tra tutte le amministrazioni interessate, il Ministero della Pubblica amministrazione e il Ministero dell'Economia e delle finanze al fine di monitorare gli effetti occupazionali della scadenza dei progetti PNRR e programmare misure di continuità e sostenibilità”.

. Sì. Sull'ordine del giorno n. 9/2750/215 Bonifazi, il parere è favorevole con riformulazione, che premette le parole: “a valutare l'opportunità di”. Sull'ordine del giorno n. 9/2750/216 Gadda, il parere è favorevole. Sull'ordine del giorno n. 9/2750/217 Giachetti, espunta l'ultima premessa, il parere è favorevole con riformulazione, che premette le parole: “a valutare l'opportunità di”. Sull'ordine del giorno n. 9/2750/218 Sarracino, espunte le premesse, il parere è favorevole con riformulazione complessiva degli impegni: “a stanziare ulteriori risorse in favore del Mezzogiorno e delle aree interne”. Sull'ordine del giorno n. 9/2750/219 Zoffili chiedo l'accantonamento.

. Sull'ordine del giorno n. 9/2750/236 Di Biase, espunte le premesse, il parere è favorevole con riformulazione: “a valutare l'adozione di misure finalizzate a consolidare l'azione volta all'ottimale svolgimento delle attività trattamentali, formative e rieducative”. L'ordine del giorno n. 9/2750/237 Toni Ricciardi è accolto come raccomandazione. Sull'ordine del giorno n. 9/2750/238 Tirelli il parere è favorevole con riformulazione: “a valutare l'opportunità, laddove ne ricorrano le condizioni di fattibilità tecnico-economiche, di accompagnare le misure recate dal provvedimento in esame in materia di infrastrutture e trasporto con ulteriori iniziative normative volte a destinare, compatibilmente con lo stato di avanzamento della progettazione, maggiori risorse per la realizzazione del collegamento tra la stazione ferroviaria di Afragola e la rete metropolitana di Napoli”. Sull'ordine del giorno n. 9/2750/239 Caparvi, il parere è favorevole.

## Intervento di "SCOTTO Arturo" - "PD-IDP"

(PD-IDP). Grazie, Presidente. Vorrei leggere a quest'Aula l'impegno di quest'ordine del giorno: “ad assicurare (…) di astenersi da altre iniziative normative volte a mettere in discussione l'istituto del riscatto dei corsi universitari di studi ai fini previdenziali, sia per quanto concerne il loro riconoscimento ai fini della determinazione del futuro assegno pensionistico, sia per quanto riguarda la validità ai fini della maturazione dei requisiti contributivi per l'accesso alla pensione di anzianità (…)”. Siccome avete presentato l'ordine del giorno n. 9/2750/239 Caparvi, come veniva detto prima dalla capogruppo Braga, e avete detto di sì, a questo impegno, che dice di non toccare più il tema del riscatto della laurea e di non riaprire la storia delle finestre, invece dite di no. Allora, prima c'era una manina tecnica che disturbava il buon andamento della legge di bilancio, poi ve la siete presa con le clausole di salvaguardia, poi, a un certo punto, eravate sull'orlo di una crisi di nervi all'interno della Lega, dove Salvini smentiva il proprio Ministro dell'Economia, ora siete arrivati al colpo di mano. Allora, assumetevi la responsabilità di quello che dite e di quello che indicate come voto. Dicendo che siete contrari all'impegno di quest'ordine del giorno, state dicendo agli italiani che nella prossima legge di bilancio o nel prossimo intervento utile toccherete il diritto al riscatto della laurea e toccherete la partita delle finestre. Allora - e concludo -, si può fare tutto nella vita, tranne imbrogliare le persone. La Lega e il centrodestra stanno imbrogliando milioni di lavoratori che li avevano votati, perché avevano promesso di abolire la legge Fornero e ora rimettono mano anche su questo provvedimento

## Intervento di "SILVESTRI Francesco" - "M5S"

(M5S). Grazie, Presidente. L'ordine del giorno riguarda un tema importante: il tema della sicurezza. Io ho fatto un esercizio. Sono andato a rivedermi i programmi elettorali delle forze del centrodestra quando si sono presentate alle elezioni. Parlavano di fermare l'immigrazione illegale e restituire la sicurezza ai cittadini. Parlavano di contrasto alla criminalità e al degrado urbano e tutela dei più anziani dalle truffe che subiscono, tutto condito da felpe, ruspe, Ministri in divisa e chi più ne ha più ne metta. Ora sono passati tre anni e mezzo, colleghi. Io credo che un bilancino possiamo cominciare a farlo su quello che avete prodotto. Allora, sull'immigrazione avete fatto un casino totale. I rimpatri sono al minimo, le nostre coste sono un colabrodo e mi sembra che questa sia notizia di dominio pubblico. I dati sulla sicurezza urbana delle nostre città sono un bollettino di guerra: aumentano i furti, le violenze e gli omicidi e le nostre città sono evidentemente più insicure. Riguardo la tutela dei nostri anziani, sono andato a vedere i dati: nel 2024 43.000 anziani sono stati truffati, più 15 per cento rispetto al 2023 che già aveva un dato fallimentare. Ora la domanda è questa e la pongo anche al Governo: ma vi viene in mente che sulla sicurezza non ci avete capito assolutamente nulla Lo si vede anche in questa legge di bilancio perché, mentre nelle strade è un'emergenza quotidiana continua, in questa manovra di bilancio la sicurezza urbana viene trattata come un costo marginale. Io parlo, ad esempio, della mia città, la città di Roma, che è anche la città della Premier. Nel 2024 c'è stato un aumento delle denunce di circa il 6 per cento e vedete che questo è un problema perché è un problema sociale; e soprattutto è un problema di classe che voi non vi ponete, perché, quando la sicurezza peggiora, a pagare sono sempre i soliti: sono quelli che abitano nelle periferie più degradate, sono quelli che fanno i pendolari, sono quelli che lavorano la notte e sono anche le nostre Forze dell'ordine e le Forze dell'ordine di Polizia locale a cui chiedete sacrifici continui. Questo accade perché credo ci sia un punto che voi non avete ben compreso. Parlare di politica in astratto non serve a niente. Quello che propone il MoVimento 5 Stelle è un modello di sicurezza integrata e lo abbiamo già proposto e fatto nelle città che abbiamo governato. Qui abbiamo due sindache che l'hanno attuato: la collega Carmina e la collega Appendino che è qui vicino a me. Sono tutti esempi di evoluzione che abbiamo fatto perché quello che proponiamo non è uno slogan, ma è un modello di Colleghi, quindi concludo dicendo che, se lo Stato è forte, lo è nel quotidiano, lo è negli spazi pubblici, lo è nei trasporti, lo è nei nostri parchi, lo è nelle nostre strade. E se vogliamo essere seri, se volete essere seri, le vostre facce dure in TV, quando parlate di sicurezza, non servono a niente: i dati aumentano. Dall'insicurezza si generano morti. È un tema molto serio. Quindi, quello che proponiamo, come politica, è una politica integrata pubblica, cioè finanziata e governata, dove vanno uniti prevenzione, tecnologie, presidi e coesione sociale. Questo vuol dire parlare di sicurezza. Come diceva il poeta: “Tutto il resto è noia”

## Intervento di "SIMIANI Marco" - "PD-IDP"

(PD-IDP). Grazie, Presidente. Quando ho sentito la Sottosegretaria dare parere contrario su quest'ordine del giorno sinceramente ho pensato alcune cose e, visto che lei, Presidente, è molto ironico, a volte sappiamo che le bugie hanno le gambe corte o il diavolo fa le pentole ma non i coperchi. Però, c'è una frase, secondo me, molto più importante, citandola da un famoso attore dell'Ottocento che diceva: “Se vuoi avere successo a questo mondo, prometti tutto e non mantenere nulla”. Questo è il Ministro Salvini: promette tutto e non mantiene niente Con questa scelta continua sulle infrastrutture italiane, in ogni luogo in cui va in giro sta dicendo chiaramente bugie, perché sta dicendo che apriranno i cantieri, che faremo quella strada, che faremo quel ponte - non il ponte sullo Stretto, ma ponti più piccoli -, le strade provinciali, che mettiamo più soldi nelle province, che prima le tagliano e poi le rimettono. Sono tre anni, quattro leggi di bilancio, che noi andiamo avanti con questa storia. C'è un contratto di programma dove ci sono tutte le strade italiane che l'ANAS deve fare e automaticamente quel Fondo ormai da tempo rimane quasi vuoto. Non state mettendo risorse su quel Fondo. Ci sono molte strade e molte infrastrutture che hanno bisogno. Anzi, fate una cosa: togliete le risorse da quelle regioni che oggi non governate e ci sono le prove. Addirittura avete tolto le risorse del PNRR alle infrastrutture ferroviarie nottetempo; le avete tolte dal Centro-Sud e le avete messe al Nord e questa cosa non va bene. Non va bene, perché erano scelte fatte dai Governi precedenti, che voi avete tolto in maniera sistematica. Guardi, Presidente, mi accaloro perché vivo in Toscana, in Maremma, e c'è una strada, la Tirrenica, che collega Tarquinia, che è nel Lazio, a Livorno. San Pietro in Palazzi-Tarquinia ormai è un'arteria che c'è da tantissimi anni. Nel comune di Capalbio c'è un elenco che il sindaco ogni tanto aggiorna: sono le morti che avvengono spesse volte in quella strada. Voi l'avete detto e il Ministro Salvini è venuto sul territorio a dire che nel 2025 sarebbero partiti i cantieri e quei cantieri non sono partiti, anzi avete tolto le uniche risorse che c'erano per acquistare i progetti da SAT. Ecco perché voi state facendo un grande sbaglio dando un parere contrario su quest'ordine del giorno, un parere contrario netto. Presidente, per suo tramite lo dico alla Sottosegretaria che ha dato il parere: quest'ordine del giorno è stato più volte presentato, al punto che ormai posso giocare a carte con quest'ordine del giorno, con lo stesso ordine del giorno. A quest'ordine del giorno più volte avete dato parere favorevole, poi avete detto di accoglierlo come raccomandazione, poi favorevole, poi raccomandazione e oggi contrario. Volete dire chiaramente che oggi in Toscana e nel Lazio voi non volete mettere risorse su questa importante infrastruttura, che oggi è molto, molto pericolosa, perché ci muore molta gente. Lo dico anche ai colleghi di Fratelli d'Italia: in quella strada c'è morto un ex Ministro, l'onorevole Matteoli, un parlamentare che aveva lottato per quella strada, che aveva lottato e che aveva iniziato con l'aiuto dei Governi di centrosinistra in Toscana. Ecco perché voi, in questo momento, state violando non solo una scelta politica che riguardava i programmi del centrosinistra ma anche i vostri programmi, perché, se noi andiamo a guardare, ci sono e c'è quella strada. Allora le dico: ripensateci. Ripensateci, perché state facendo una cosa sbagliata, che sarà chiaramente - e lo dico anche ai colleghi toscani - rimessa in gioco nel territorio, perché questa cosa non va bene e dà la responsabilità non solo a loro ma a uno prima di tutti, al Ministro Salvini, che da sempre sta dicendo bugie sulle infrastrutture italiane

