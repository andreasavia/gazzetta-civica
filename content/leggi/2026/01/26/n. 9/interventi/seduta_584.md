---
tipo: INTERVENTI
seduta_id: 584
date: 15/12/2025
title: Discussione
page_references:
  - https://documenti.camera.it/apps/commonServices/getDocumento.ashx?idLegislatura=19&sezione=assemblea&tipoDoc=stenografico&nomefile=stenografico&idSeduta=0584&ancora=sed0584.stenografico.tit00020
---

# Discussione sulle linee generali - A.C. 2521

## Intervento di "CASU Andrea" - "PD-IDP"

(PD-IDP). Grazie, Presidente. Onorevoli colleghe, onorevoli colleghi, rappresentante del Governo, intervenire oggi per questo disegno di legge sulle disposizioni in materia di sicurezza delle attività subacquee è importante anche per la data in cui si svolge oggi la nostra discussione generale: domani sarà la Giornata nazionale dello spazio ed è una giornata che celebra il ricordo e il lancio del primo satellite artificiale italiano, il San Marco 1, avvenuto il 16 dicembre 1964. L'Italia ha avuto, anche nella corsa allo spazio, un ruolo molto importante, soprattutto nel passato: terzo Paese, dopo Unione Sovietica e Stati Uniti, a mandare in orbita un proprio satellite artificiale. Ricordare questa data, ricordare la nostra storia è molto importante, perché noi siamo chiamati a colmare un ritardo che non è un fatto acquisito, è un fatto che si è accumulato negli ultimi anni nello svolgere un ruolo da protagonisti - quali siamo, possiamo e dobbiamo essere - in due domini fondamentali per le comunicazioni e non solo, per l'economia e non solo, per la sicurezza e non solo del nostro presente e del nostro futuro: la dimensione spaziale e la dimensione sottomarina. Da questo punto di vista è chiaro che da parte del Partito Democratico - lo abbiamo visto nei lavori al Senato e nei lavori qui in Commissione - c'è una grandissima attenzione nei confronti dell'importanza di questi temi. Anche il fatto che oggi, in Aula, siamo qui a intervenire in questa discussione generale testimonia quanto, per noi, sia fondamentale affrontare questo tema e farlo in maniera non rinviabile, perché non stiamo parlando solo della tutela delle lavoratrici e dei lavoratori che operano in condizioni estreme, ma parliamo, al tempo stesso, della protezione delle nostre infrastrutture strategiche e della sicurezza energetica, ambientale e digitale del Paese, di scelte che vanno prese, che vanno decise e che vanno portate avanti. Però, con la stessa franchezza con cui denotiamo l'importanza che aveva portato anche a un voto di astensione da noi dato nelle Aule del Senato, rinnoviamo anche il nostro rammarico per non avere colto l'occasione del secondo passaggio parlamentare. Noi avevamo presentato degli emendamenti al Senato, che non sono stati approvati; abbiamo ripresentato questi emendamenti alla Camera e la scelta di andare a concludere senza un'attenzione nei confronti dei nostri emendamenti mantiene alcuni limiti evidenti che avevamo già segnalato e che siamo chiamati a ribadire. Sicuramente è utile e importante avere istituito una nuova Agenzia per la sicurezza delle attività subacquee, però è chiaro che rimangono le perplessità per quelle che erano le questioni che avevamo segnalato: la necessità di un adeguato radicamento tecnico, di un raccordo stabile e strutturato con chi deve garantire la sicurezza del mare e dei fondali. Noi avevamo chiesto che l'Agenzia fosse pensata come un vero luogo di sintesi tra competenze: autorità marittime, Capitanerie di porto, mondo della ricerca, università e operatori altamente specializzati; avevamo chiesto di evitare il rischio di sovrapposizioni e di rallentamenti operativi, ma queste richieste sono rimaste senza risposta. Questo è un punto politico, e non solo tecnico, perché quando si interviene su un'attività che riguarda gasdotti, cavi sottomarini, rilievi geosismici, manutenzione di infrastrutture critiche, emergenze ambientali e ricerca scientifica, la sicurezza non la può costruire una sola struttura, ma si costruisce con l'autorevolezza che nasce dall'integrazione delle competenze di tutte le strutture che sono chiamate a intervenire. Vi è poi una questione politica più ampia - che in parte è stata toccata anche dall'intervento della relatrice e su cui sono sicuro che il Governo e gli altri rappresentanti interverranno -, che è una parte di questa discussione, anche se non è e non può essere oggetto solo dell'attività di quest'Aula, ma dell'azione che poi, come Paese e come Governo dobbiamo portare avanti: è il fatto che, per quanto riguarda la dimensione internazionale del dominio subacqueo, le attività di cui stiamo parlando non si fermano certo ai confini nazionali. Le infrastrutture che attraversano i fondali sono transnazionali per definizione e per questa ragione noi dobbiamo capire come sollecitare, anche a livello internazionale, un'azione più forte e più puntuale per ottenere quegli interventi, a livello internazionale, che possano consentire di andare in una direzione di maggiore sicurezza anche per quanto riguarda la dimensione europea e mediterranea. Vi è una riflessione su standard comuni, su condivisione delle informazioni, su protezione coordinata delle infrastrutture critiche sottomarine. Ecco, noi chiediamo, rivendichiamo e auspichiamo che sempre di più sia anche in una sede internazionale che si lavori per questo rafforzamento e, chiaramente, questo è un tema intimamente connesso alla discussione che noi stiamo affrontando oggi, perché è chiaro che, poi, tutto ciò che avviene nell'ambito dei nostri confini è intimamente collegato anche con ciò che avviene fuori dai nostri confini ed è chiaro che dobbiamo trovare, in un momento complesso e difficile, gli strumenti più adeguati per una tutela. C'è, poi, il tema della sicurezza delle persone, le persone che lavorano sott'acqua in ambienti ostili, con rischi reali e quotidiani. Noi abbiamo fatto delle proposte e le rafforziamo per garantire, al massimo, la loro sicurezza, che non può certo essere limitata a una valutazione formale o esclusivamente sanitaria, con criteri chiari sull'idoneità operativa, sulla formazione continua, sulle competenze professionali, sulle procedure in emergenza. Avevamo presentato una serie di proposte di buonsenso, basata sull'ascolto di chi opera nel settore, ma anche da questo punto di vista, purtroppo, dobbiamo sottolineare che le nostre proposte di emendamenti migliorativi, che cercavano di completare un testo che comunque va nella direzione di normare un tema che noi riteniamo utile e fondamentale, non sono state accolte e di questo, purtroppo, dobbiamo rappresentare in Aula il nostro disappunto e comunicare che, comunque, ripresenteremo in Aula gli emendamenti e continueremo a cercare di portare avanti le istanze che abbiamo rappresentato prima al Senato e poi alla Camera. Infine, io voglio segnalare, tra tutti questi emendamenti, quello che con più forza era stato anche citato, testualmente, nella dichiarazione di voto del senatore Irto al Senato. Noi, tra questi, avevamo, ad esempio, posto la questione della nomina del direttore dell'Agenzia, che verrà nominato dal Presidente del Consiglio, su proposta del Ministro della Difesa, sentito il Ministro per la Protezione civile e le politiche del mare. “È un'impostazione verticistica”, cito testualmente, “che non prevede un confronto stabile con il mondo della ricerca e delle università, con le Capitanerie di porto, con le realtà professionali, che da anni garantiscono la sicurezza dei fondali e degli operatori”. Non possiamo ignorare questo aspetto, anche alla luce di alcune valutazioni che abbiamo letto sull'attualità, con un lavoro giornalistico d'inchiesta del quotidiano Tuttavia, dal punto di vista, invece, della discussione che dobbiamo affrontare oggi, la preoccupazione principale, che noi abbiamo, è che la preoccupazione del Governo sia stata quella di prevedere questa figura, sia stata sicuramente quella di prevedere una procedura molto verticistica per nominarla, ma da tante preoccupazioni, che abbiamo visto, non c'è stata altrettanta attenzione e altrettanta preoccupazione su tutto quello che serve per garantire il funzionamento di questa struttura. Noi crediamo che dobbiamo essere in grado di mettere in campo una struttura che si colleghi alle scelte internazionali che si faranno, e che dobbiamo sollecitare con più forza come Governo, e che abbia tutti gli elementi per funzionare e integrarsi e non sovrapporsi a quelli che sono gli altri soggetti che già stanno operando da questo punto di vista. Quindi, la questione non è solo legata a chi dirigerà quest'Agenzia, ma come quest'Agenzia funzionerà e come garantirà una migliore direzione per il Paese. Da questo punto di vista sollecitiamo il Governo a una maggiore attenzione. Abbiamo capito che gli aspetti di vertice sono particolarmente importanti per voi, ma per noi è importante anche l'azione complessiva che dovrà portare avanti quest'Agenzia. Quindi, chiediamo veramente che questa istituzione venga messa nelle condizioni di funzionare, di coordinarsi, di essere riconosciuta per competenza e autorevolezza. Per questo, in conclusione di questo intervento, speriamo che l'accoglimento dei nostri emendamenti in Aula possa, poi, portare a una modifica del nostro posizionamento, perché noi speriamo veramente di poter svolgere una funzione costruttiva e, in questa chiave, ci siamo astenuti al Senato, cercando di contribuire a una legge su un tema importante, che condividiamo, ma nella quale abbiamo cercato di portare le preoccupazioni di tanti soggetti che hanno rappresentato la necessità di fare di più. Pertanto, noi ribadiamo che continueremo in quest'azione nelle prossime ore e ci auguriamo che la sicurezza delle attività subacquee venga affrontata con una visione all'altezza della sfida e con una soluzione che possa, nella sua completezza, garantire quello che serve al nostro Paese e quello che serve, oltre i confini del nostro Paese, per rafforzare un'azione assolutamente indispensabile.

## Intervento di "FRIJIA Maria Grazia" - "FDI" - ("Relatore per la commissione")

. Grazie, Presidente. Onorevoli colleghi, prima di entrare nel merito degli aspetti tecnici del provvedimento, permettetemi, intanto, un ringraziamento al Ministro Musumeci, e al Governo tutto, per il lavoro messo in campo in questi anni su un tema che è veramente importante e una breve riflessione politica sul contesto in cui questa legge nasce e sul ruolo che essa ricopre all'interno della strategia complessiva del Governo. Parto da una considerazione, tra l'altro attuale: oggi si parla di dimensione dello spazio. Sappiamo più cosa accade nello spazio che nei nostri fondali marini ed è proprio sotto il mare che oggi si gioca una partita decisiva. La dimensione subacquea, per troppo tempo percepita come un settore di nicchia, è oggi uno dei terreni su cui si gioca la competitività, la sicurezza e l'autorevolezza internazionale della nostra Nazione. I fondali del Mediterraneo ospitano infrastrutture critiche essenziali, reti di telecomunicazioni, cavi energetici, impianti di ricerca, tecnologie avanzate: un patrimonio che rappresenta un valore economico industriale e strategico enorme, ma che, al tempo stesso, richiede protezione, chiarezza normativa, professionalità qualificate e un coordinamento certo. Siamo di fronte a una sfida che chiama in causa il ruolo dello Stato e la sua capacità di governare processi complessi. Il Governo Meloni ha scelto di investire sulla dimensione marittima e subacquea con una visione chiara: rafforzare la sicurezza nazionale, tutelare gli I numeri ci ricordano l'urgenza di questo intervento. Oltre 870.000 chilometri di cavi sottomarini attraversano i nostri mari, rendendo l'Italia un nodo essenziale delle telecomunicazioni internazionali; più del 90 per cento dei dati globali viaggia oggi attraverso infrastrutture subacquee; il solo settore delle tecnologie marine subacquee vale in Italia miliardi di euro di investimenti, tra ricerca, industria e sicurezza; la Riferisco quindi sui contenuti del disegno di legge recante disposizioni in materia di sicurezza delle attività subacquee, approvato dal Senato. Premetto che il disegno di legge in esame è stato trasmesso dal Senato, il quale lo ha approvato in prima lettura lo scorso 17 luglio apportando una serie di modifiche al testo originario. La Commissione trasporti della Camera, al quale è stato assegnato, ha condotto in questa fase un'approfondita attività istruttoria sul tema, acquisendo elementi informativi utili all'esame del provvedimento, attraverso lo svolgimento di un ciclo di audizioni informali e l'acquisizione di memorie scritte, ma non solo. Mediante una missione effettuata a La Spezia lo scorso 25 novembre, una delegazione di componenti della Commissione ha potuto mettere bene a fuoco il carattere strategico del settore marittimo e subacqueo nelle sue diverse implicazioni attraverso la visita e incontri presso il Polo nazionale della dimensione subacquea, il Distretto ligure delle tecnologie marine, l'Autorità di sistema portuale del mar Ligure orientale e il Comsubin (Comando raggruppamento subacquei e incursori della Marina militare), missione che si è svolta il 25 novembre a La Spezia. La Commissione ha concluso poi l'esame del provvedimento nella seduta di mercoledì 10 dicembre, senza apportare ulteriori modificazioni al testo trasmesso dal Senato. È emerso, però, dall'esame e dal lavoro della Commissione trasporti, in primo luogo, che questo disegno di legge si proponeva di introdurre una disciplina organica e unitaria in materia di sicurezza delle attività subacquee, rispondendo a una pluralità di esigenze che l'ordinamento vigente oggi non è in grado di soddisfare in maniera adeguata. La crescente rilevanza della dimensione subacquea rende, infatti, oggi urgente un intervento normativo capace di colmare le lacune esistenti e di porre il nostro Paese nelle condizioni di affrontare, con strumenti adeguati, le sfide poste da questo settore. Infatti, la normativa attualmente in vigore si caratterizza per la frammentarietà e l'assenza di un quadro complessivo: non esistono, allo stato, regole sistematiche che disciplinino in modo unitario la gestione delle attività subacquee, la prevenzione delle interferenze tra operatori e mezzi, gli standard di sicurezza da osservare, né i requisiti professionali e le qualifiche necessarie per lo svolgimento delle professioni subacquee e iperbariche. Tale vuoto normativo espone a rischi significativi, tanto sotto il profilo della sicurezza dei lavoratori, sia sotto quello delle infrastrutture, quanto sotto quello della certezza giuridica per gli operatori economici. Un secondo elemento che giustifica l'intervento legislativo riguarda la tutela della sicurezza nazionale e delle infrastrutture critiche. Le attività subacquee si svolgono in un contesto sempre più affollato e strategico; vi si collocano reti di comunicazione, cavi sottomarini, impianti energetici e minerari, strumenti di ricerca scientifica e tecnologica, fino ad attività di carattere militare e di polizia. La possibilità di interferenze tra tali attività è elevata e può generare rischi significativi, che vanno prevenuti e gestiti in modo organico. L'adozione, in questo caso, di una disciplina specifica consente, da un lato, di rafforzare la protezione di operatori e infrastrutture, dall'altro, di coordinare l'impiego degli spazi subacquei, assicurando l'equilibrio tra sviluppo economico e tutela degli interessi nazionali. Il disegno di legge, inoltre, muove anche dalla consapevolezza della crescente importanza economica e ambientale della dimensione subacquea. Essa costituisce oggi un ambito di sviluppo e di competizione internazionale che interessa risorse minerarie, energetiche, energie rinnovabili, biotecnologie, agricoltura e turismo subacqueo. Al tempo stesso, i fondali marini custodiscono una biodiversità straordinaria e svolgono funzioni ecologiche essenziali per la regolazione climatica globale. L'Italia, con le sue peculiarità geografiche e la sua collocazione nel Mediterraneo, non può rimanere priva di strumenti normativi adeguati a valorizzare tali potenzialità e, al contempo, difendere i propri interessi strategici. A tal fine, il provvedimento istituisce l'Agenzia per la sicurezza delle attività subacquee (ASAS), individuata quale unico centro di imputazione tecnica e operativa in grado di coordinare e gestire le molteplici esigenze del settore. La creazione di un ente specializzato risponde all'esigenza di assicurare un livello elevato di professionalità e di competenza tecnica, evitando duplicazioni di competenze tra amministrazioni e garantendo un'azione unitaria e coerente. Infine, il disegno di legge si colloca in un quadro di coerenza con gli obblighi internazionali e con le più recenti indicazioni europee, facendo in modo che l'Italia, attraverso una normativa coerente, rafforzi la sua credibilità sul piano internazionale e favorisca, anche attraverso questa normativa, la possibilità di sviluppare forme di collaborazione con altri Stati, anche attraverso la creazione di reti di autorità specializzate. Illustrando sinteticamente il contenuto del provvedimento, che si compone di 35 articoli suddivisi in 6 capi distinti, mi vorrei soffermare su alcune disposizioni più significative. Il Capo I, denominato “Politiche della dimensione subacquea”, si compone di tre articoli recanti l'ambito di applicazione del provvedimento, le definizioni di interesse e le individuazioni delle competenze del Presidente del Consiglio dei ministri. In particolare, ricordo che il provvedimento è volto a disciplinare le attività svolte nella dimensione subacquea in aree sottoposte alla sovranità o comunque alla giurisdizione nazionale e, limitatamente alle infrastrutture subacquee di interesse nazionale, nell'alto mare, mentre le relative disposizioni non si applicano alle attività militari, di polizia giudiziaria e di pubblica sicurezza, alle attività svolte dal Corpo nazionale dei vigili del fuoco, alla pesca, alle attività in materia di protezione civile, sicurezza e controllo, di cui all'articolo 32, alle attività in materia di sicurezza nazionale e anche cibernetica, alle attività turistico-ricreative e a quelle svolte per fini sportivi. Il Capo II dispone l'istituzione dell'Agenzia per la sicurezza delle attività subacquee. Il Capo III riguarda la navigazione subacquea e i mezzi e le infrastrutture subacquee. Il Capo IV, per la prima volta, definisce i requisiti degli operatori subacquei e dei tecnici iperbarici, introducendo l'obbligo di iscrizione a un apposito registro professionale per gli operatori tecnici subacquei di basso, medio e alto fondale, nonché per i tecnici iperbarici. Il Capo V riguarda le sanzioni e, infine, il Capo VI le disposizioni finali e transitorie che prevedono, tra l'altro, una serie di modifiche sia al codice dell'ordinamento militare che a quello della navigazione. In conclusione, il disegno di legge che oggi sottoponiamo all'attenzione dell'Aula rappresenta un passo decisivo verso una visione moderna, integrata e strategica della dimensione subacquea. È un settore che non può più essere considerato residuale o specialistico e, con questo provvedimento, colmiamo un vuoto normativo che durava da decenni e assegniamo all'Italia un ruolo di primo piano nel contesto internazionale. Si tratta di una riforma che guarda al futuro, che sostiene l'innovazione, che offre certezze agli operatori, che garantisce trasparenza e che valorizza l'eccellenza italiana nell'ingegneria, nella ricerca e nelle tecnologie subacquee.

## Intervento di "LONGI Eliana" - "FDI"

(FDI). Grazie, Presidente. Onorevoli colleghi, oggi sono molto orgogliosa di poter riferire a quest'Assemblea sui contenuti di questo disegno di legge recante le disposizioni in materia di sicurezza delle attività subacquee, approvato già al Senato lo scorso 17 luglio. È un tema a me molto caro in quanto componente dell'Intergruppo per l'economia del mare, ma, soprattutto, da isolana e da subacquea. Chi, come me, è nata e cresciuta su un'isola, ha ben chiaro cosa rappresenta e cosa, storicamente, ha rappresentato la risorsa mare e, ancora di più, la sua dimensione subacquea, purtroppo ancora largamente inespressa e utilizzata, oggi, solo in minima parte rispetto alle sue potenzialità economiche, tecnologiche ed energetiche. È l'elemento ancora più grave, che deve spingere l'intera Aula a legiferare su questo tema, ancora sconosciuto per l'80 per cento. La nostra Nazione, con i suoi 8.000 chilometri di costa, è un ponte naturale tra il Nord e il Sud dell'Europa, tra l'Europa, nel suo complesso, e l'Africa e il Medio Oriente. Noi siamo una piattaforma naturale nel Mediterraneo, un mare che, per millenni, è stato il cuore degli scambi culturali e commerciali del mondo, che ha fatto ricca questa terra e che ora è tornato ad essere centrale. Un vantaggio del quale non sempre siamo stati consapevoli e che adesso dobbiamo saper valorizzare al massimo. È un'occasione, dal punto di vista geopolitico, per poter tornare ad essere assolutamente centrali ma, soprattutto, protagonisti nelle dinamiche globali, esplorando la corsa al mondo sottomarino, un dominio nuovo nel quale l'Italia intende giocare un ruolo di primo piano. Se da un lato, però, il mondo sottomarino è diventato un'importante risorsa e un'importante opportunità economica, chiaramente, dall'altro lato, oggi abbiamo tutti consapevolezza dei rischi che questo rappresenta: rischi sulla sicurezza, legati alla crescente dipendenza di attività umana nelle profondità marine e la possibilità che le stesse possano essere soggette a sorveglianza malevola o ad attacco. Ormai sappiamo bene che le guerre non si combattono solo ed esclusivamente con i carri armati e con gli aerei, ma si combattono attraverso la digitalizzazione, attraverso gli attacchi alle infrastrutture strategiche, di cui i nostri fondali sono assolutamente intrisi e pieni. Corridoi legati all'approvvigionamento energetico, alle risorse minerarie, alla connettività, a gasdotti e oleodotti, nonché a dorsali per la trasmissione del traffico dati rendono l'ambiente subacqueo assolutamente strategico sotto numerosi aspetti e, come tale, vulnerabile all'influenza di Il disegno di legge, quindi, colma una lacuna storica, dotando la Nazione, finalmente, di regole chiare e coordinate. Si inserisce, pienamente, in una visione di sovranità nazionale moderna, nella quale il mare non è più uno spazio fisico da attraversare, ma un dominio strategico da governare, proteggere e valorizzare. Non a caso, l'articolo 1 afferma, sin dall'inizio, l'interesse nazionale per la dimensione subacquea, riconoscendola come parte integrante dello sviluppo del nostro Paese. È un'impostazione coerente con quanto più volte ribadito dal nostro Presidente del Consiglio, Giorgia Meloni. L'Italia è una Nazione marittima per storia, geografia e vocazione e non può più permettersi di lasciare scoperto un ambito dal quale dipendono sicurezza, crescita e indipendenza. Particolarmente rilevante è l'obiettivo - come abbiamo già detto - di proteggere le infrastrutture critiche subacquee, i cavi delle comunicazioni, gli impianti energetici fino ai sistemi di ricerca e delle attività connesse alla difesa nazionale, in un contesto sempre più affollato e soggetto a possibili interferenze e ingerenze. L'Italia è un crocevia strategico nel Mediterraneo, quindi, non può sottrarsi alla necessità di presidiare una dimensione che incide sulla sicurezza economica e geopolitica. Io ringrazio il collega Casu per aver evidenziato il ritardo in cui oggi ci troviamo nel governare e nel legiferare sulla dimensione spaziale e sottomarina perché questo mi dà l'occasione di sottolineare quanto, invece, il nostro Governo, oggi, sia stato attento, sin dall'insediamento del nostro Presidente Meloni che, per la prima volta, ha istituito il Dipartimento per le politiche del mare, a guida del Ministro Musumeci, affermando la grande attenzione su queste tematiche, già concretizzate con l'istituto, oggi, del Polo nazionale della dimensione subacquea, con l'approvazione del Piano del mare e, oggi, con il decreto in discussione già approvato al Senato. Il testo trasmesso alla Camera con una serie di modifiche migliorative è stato oggetto di un'approfondita istruttoria da parte della Commissione trasporti, di cui faccio parte, che ha svolto, come diceva la collega, non solo numerose audizioni ma anche visite a La Spezia presso il Polo nazionale della dimensione subacquea; ci siamo confrontati con le autorità portuali. Un percorso che ha permesso di cogliere, se ce ne fosse ancora bisogno, la grande strategicità della dimensione subacquea per il nostro Paese. La Commissione ha concluso l'esame il 10 dicembre senza ulteriori modifiche al testo perché ci è sembrato già completo in tutte le sue parti. In questa cornice l'elemento fondamentale è, appunto, l'istituzione dell'Agenzia per la sicurezza delle attività subacquee, un unico centro tecnico, operativo, dotato di competenze specifiche per coordinare, vigilare e definire gli standard di sicurezza. Si tratta di una scelta di sistema che evita la frammentazione tra amministrazioni e garantisce un'azione unitaria ad alto contenuto tecnico. Mi fa piacere anche che l'onorevole Casu abbia sottolineato l'importanza di come è stata organizzata l'intera nuova struttura dell'Agenzia e vogliamo anche rassicurarlo che tutta la funzione, l'organizzazione, lo svolgimento, le attività sono ben strutturate e anche ben chiarite nel decreto. Sicuramente sarà una struttura da rodare, sarà una struttura fondamentale per lo svolgimento di queste attività e questo lo faremo con grande cura e interesse, come è nostro solito fare. L'articolato si compone, come diceva la collega, di 35 articoli. Io da subacquea non posso che approfondire e apprezzare il Capo III e il Capo IV che riguardano proprio la navigazione subacquea, la tutela delle infrastrutture e la gestione delle interferenze. Perché oggi - sembra strano pensarlo - ma comincia a esserci del traffico anche sott'acqua. Non solo nello spazio, che è un'idea già un po' più vicina a noi, perché si parla addirittura di rifiuti che sono nelle nostre orbite spaziali, ma, oggi, comincia a esserci anche il problema di regolamentare il traffico e il movimento sottomarino, anche a tutela di tutte quelle unità che, per lavoro o per attività ricreative, utilizzano i nostri mari per effettuare immersioni a diverse profondità. Infatti, col Capo IV e la regolamentazione delle professioni subacquee e iperbariche, con l'introduzione di appositi registri e requisiti professionali, anche questo rappresenta, ancora una volta, un sovranismo concreto, cioè tutelare il lavoro dei nostri connazionali, investire nelle competenze e costruire un sistema affidabile e competitivo nell'economia del mare, sempre seguendo il concetto che non dobbiamo trovarci, come Governo, come politici, a risolvere problemi per accadimenti pregressi. Ma l'impostazione di questo intero decreto è quella di prevenire ciò che oggi abbiamo idea che possa accadere un domani nel mondo subacqueo anche in termini di sicurezza di persone, di cose, di sovranità nazionale e di protezione, soprattutto, delle nostre infrastrutture. Volevo, ancora una volta rassicurare l'onorevole Casu che il provvedimento rispetta gli obblighi internazionali e si colloca nel solco della Convenzione delle Nazioni Unite sul diritto del mare. Per concludere voglio citare ciò che il nostro Presidente Meloni ha espresso, in occasione del Forum Ambrosetti, a Palermo, nel 2024, con particolare riferimento al Forum “Risorsa mare”, rispetto alla nostra identità, profondamente legata al mare, a ciò che rappresenta: “(…) io penso che non spetti altro che prendere quella storia e quell'identità e farle navigare nel futuro tracciando le nuove rotte del ventunesimo secolo”

# Repliche - A.C. 2521

## Intervento di "PEREGO DI CREMNAGO Matteo"

. Grazie, Presidente. Gran parte della vita dei nostri cittadini passa dalla dimensione subacquea. Basti pensare che il 98 per cento del traffico Internet avviene attraverso i cavi posati sul fondale marino, così come l'80 per cento del commercio avviene via mare, così come rivestono un'importanza strategica anche le strutture, le infrastrutture subacquee come i cavidotti, gli oleodotti e i gasdotti. L'Italia importa il 50 per cento del gas attraverso queste strutture. Allora, questo provvedimento, che, di fatto, istituisce l'Agenzia per la sicurezza delle attività subacquee, si inserisce, in realtà, in un quadro strategico che è iniziato con la definizione del Dipartimento per le politiche del mare, poi, del CIPOM, il Comitato interministeriale, poi, con la fondazione del Polo nazionale della dimensione subacquea. Perché, come è stato detto da chi mi ha preceduto, oggi, insieme alle nuove frontiere di spazio e Allora, in questo quadro, il nostro Paese è stato all'avanguardia, così come lo è stato nel lanciare il satellite San Marco tanti anni fa, come terza potenza mondiale. Ed è all'avanguardia perché ha avuto un approccio strategico, sistemico. Con il Polo nazionale della dimensione subacquea abbiamo avvicinato il mondo degli istituti di ricerca a quello delle piccole e medie imprese, a quello delle grandi aziende, anche grazie al raccordo e alle capacità offerte dalla Marina militare italiana così come dalle altre istituzioni preposte alla sicurezza dei nostri mari. Questo passaggio parlamentare, questa legge, aggiunge un ulteriore tassello e credo sia importante perché sui fondali marini, nei prossimi anni, si giocherà anche il futuro della crescita economica del nostro Paese, se pensiamo che sui fondali marini ci sono anche le terre rare, quelle risorse fondamentali per l'evoluzione della nostra società, per il processo di trasformazione digitale, così come le riserve alimentari. Da questo punto di vista non posso che soffermarmi sull'importanza della posizione del nostro Paese al centro del Mediterraneo. Per cui credo che questi strumenti facilitino la crescita economica ma soprattutto garantiscano sicurezza in un mondo, quello subacqueo, sempre più antropizzato, dove serve il contributo sia delle norme di legge che di tutte le autorità preposte alla loro sicurezza come quest'Agenzia, come la Marina militare, così come la Guardia di finanza, la Capitaneria di porto e tutti quelli che concorrono a rafforzare la propria sicurezza. Oggi siamo all'avanguardia in questo settore. Credo che sia questo un motivo di orgoglio non soltanto per questo Governo ma per tutta la nostra Nazione che vuole tutelare uno dei suoi Per una volta possiamo dire che, su un settore così strategico, siamo i

