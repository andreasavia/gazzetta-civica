---
tipo: INTERVENTI
seduta_id: 597
date: 20/01/2026
title: Seguito della discussione
page_references:
  - https://documenti.camera.it/apps/commonServices/getDocumento.ashx?idLegislatura=19&sezione=assemblea&tipoDoc=stenografico&nomefile=stenografico&idSeduta=0597&ancora=sed0597.stenografico.tit00120
---

# Esame degli articoli - A.C. 2521

## Intervento di "BERGAMOTTO Fausta"

. Parere conforme, Presidente.

## Intervento di "FRIJIA Maria Grazia" - "FDI" - ("Relatore per la commissione")

. Grazie, Presidente. Il parere è contrario su tutti gli emendamenti.

# Articolo 2 - A.C. 2521

## Intervento di "BARBAGALLO Anthony Emanuele" - "PD-IDP"

(PD-IDP). Grazie, signora Presidente. Con l'emendamento 2.1, poniamo una questione molto dibattuta in Commissione su cui le risposte dal Governo sono state sempre lacunose e francamente non supportate né da argomenti politici, né da argomenti relativi alla discrezionalità tecnica. Il provvedimento si occupa di attività subacquee in profondità superiori ai 40 metri. Non c'è un riferimento né nella legislazione tecnica, né alle normative degli altri Paesi europei, perché è un tema e non è che nel mare non ci siano i muri; quindi, per tutta la durata del confronto in Commissione, abbiamo sempre chiesto una comparazione con le altre normative europee. Durante tutto il dibattito, non sono mai emerse le ragioni di questi famosi 40 metri. Anche per la mole e per la rilevanza delle attività subacquee, riteniamo sia più giusto inserire la locuzione “10 metri” e non “40 metri”. Anzi, proprio alla luce del dibattito e del confronto parlamentare, in un tempo in cui il Governo e la maggioranza hanno avuto la bontà di dare parere contrario su tutti gli emendamenti delle opposizioni, chiedo se abbiano la bontà di spiegarci le ragioni per cui le attività subacquee iniziano da 40 metri e non da 10, perché francamente questa motivazione la si deve non soltanto all'opposizione, ma anche e soprattutto al Paese.

## Intervento di "PASTORELLA Giulia" - "AZ-PER-RE"

(AZ-PER-RE). Sì, mi sono trasferita e, quindi, ha ragione lei. Questo emendamento prende atto di una realtà molto semplice, cioè che le infrastrutture subacquee molto spesso non sono proprietà di un solo gestore, men che meno di un solo gestore statale; molto spesso non c'è una proprietà esclusiva e talvolta sono addirittura soggette a diritto d'uso. Tutte queste fattispecie di proprietà non sono considerate nel provvedimento e, come ha detto il collega Barbagallo sul punto precedente, non c'è stato spiegato bene come mai non si siano considerate queste fattispecie come casi esistenti che vanno presi in considerazione quando si tratta di autorizzare e manutenere varie altre attività previste da questo provvedimento per le infrastrutture subacquee. Quindi, è una specifica tecnica che riflette la realtà, eppure ha trovato parere negativo e ci spiace.

# Articolo 4 - A.C. 2521

## Intervento di "BARBAGALLO Anthony Emanuele" - "PD-IDP"

(PD-IDP). Grazie, signora Presidente. L'articolo 4 - lo dico anche per una migliore comprensione da parte dei colleghi - è quello su cui si è concentrato maggiormente il dibattito in Commissione, perché è l'articolo in cui si prevede espressamente la nomina di un direttore generale dell'Agenzia e la copertura per la nomina che ammonta a ben 360.000 euro annui come indennità. Innanzitutto riteniamo che questa previsione abbia alcuni Per questo lamentiamo il fatto che, con riferimento a questo articolo, non ci sia stato alcun confronto né con il mondo dell'università, né con il mondo della ricerca, né con il mondo delle capitanerie di porto, né con le realtà professionali, che, in questo tempo, pur senza una normativa di settore, hanno garantito la sicurezza sia degli operatori, sia dei fondali. Per queste ragioni, insistiamo sull'emendamento 4.1000, che sarebbe anche un esercizio di trasparenza perché garantirebbe una procedura di evidenza pubblica per una norma così significativa. Concludo, Presidente, con una considerazione banale. Questa stessa normativa si poteva definire benissimo con un decreto del Presidente del Consiglio dei ministri o con una normativa più veloce. Non vorremmo che si sia scelta proprio questa strada perché la vera ragione della legge sulle attività subacquee in fondo sia quella di nominare il nuovo direttore.

## Intervento di "DEIDDA Salvatore" - "FDI"

(FDI). Intervengo per rispondere e mi perdonerà il collega Anthony per il buon rapporto che abbiamo: questa storia che nominiamo gli amici degli amici viene smentita dal fatto che proprio sulla subacquea il presidente della Fondazione per il Polo nazionale della dimensione subacquea si chiama Roberta Pinotti ed è un esponente del Partito Democratico . Con questa testimonianza, abbiamo riconosciuto che tale provvedimento nasce nella scorsa legislatura approvato all'unanimità - nasce dal MoVimento 5 Stelle, col presidente Rizzo in Commissione, e da una mozione - e quindi abbiamo continuato, nella correttezza dei rapporti e nella correttezza istituzionale, pensando che questo argomento sia sicuramente e faccia onore a questo Parlamento e a questa istituzione

## Intervento di "PASTORELLA Giulia" - "AZ-PER-RE"

(AZ-PER-RE). Grazie, Presidente. Purtroppo, siamo consapevoli in questo Paese che qualunque tipo di modalità di nomina può essere oggetto di nomine non necessariamente adatte. L'abbiamo visto recentemente con il presidente dell'Autorità di sistema portuale di Taranto, su cui abbiamo espresso, come opposizioni, molte, molte perplessità con riferimento alle sue capacità, al suo , alla competenza per gestire un porto così delicato, l'abbiamo anche ricordato poco fa con riguardo al provvedimento sull'Ilva. Detto questo, si può cercare, comunque, di migliorare i procedimenti e di renderli più democratici per le nomine di queste importanti autorità. Quello che facciamo con questo emendamento, per la nomina del direttore dell'Agenzia, è proporre la stessa formula con cui si nomina, per esempio, il direttore dell'Agcom o il direttore dell'Istat; insomma, enti che tutti noi conosciamo per essere indipendenti benché, ovviamente, si tratti di nomine politiche. Quindi, proponiamo banalmente che questo presidente sia nominato, con decreto del Presidente della Repubblica, su proposta del Presidente del Consiglio dei ministri - quindi, manteniamo questo aspetto - ma aggiungiamo una cosa molto importante, su cui credo tutti i colleghi possano essere d'accordo, cioè lo scrutinio parlamentare e, quindi, il parere delle Commissioni parlamentari competenti che dovranno votare. Riteniamo che questo aspetto di democrazia e di scrutinio parlamentare possa aiutare ad evitare storture che - ripeto - esistono, purtroppo, in qualunque modello di nomina che sia di evidenza pubblica o altro.

# Articolo 5 - A.C. 2521

## Intervento di "GHIRRA Francesca" - "AVS"

(AVS). Grazie, Presidente. Sull'articolo 5, che riguarda l'organizzazione dell'Agenzia, abbiamo presentato una serie di emendamenti perché la sensazione è che si vogliano moltiplicare, in qualche modo, uffici sotto la Presidenza del Consiglio, aumentando notevolmente la spesa per questo personale. Quindi, noi con gli emendamenti che seguono proponiamo di ridurre da 6 a 3 gli uffici di livello dirigenziale, di non prevedere eventuali sedi secondarie e di stabilire un limite di costi complessivo non in 60.000 euro ma in 30.000

# Articolo 6 - A.C. 2521

## Intervento di "BARBAGALLO Anthony Emanuele" - "PD-IDP"

(PD-IDP). Grazie, signora Presidente. L'articolo 6 è quello relativo alle funzioni dell'Agenzia. Noi abbiamo proposto diversi emendamenti con l'obiettivo di garantire un adeguato radicamento tecnico, un raccordo stabile e strutturato con chi deve garantire la sicurezza del mare e dei fondali. Per questo abbiamo chiesto che l'Agenzia fosse pensata come un vero luogo di sintesi tra le competenze: quella della Capitaneria di porto, quella delle Autorità marittime, quella del mondo dell'università e della ricerca e anche quella degli operatori altamente specializzati. Avevamo pure chiesto di evitare sovrapposizioni di competenze e rallentamenti operativi, soprattutto in un settore come quello delle attività subacquee che riguarda gasdotti, cavi sottomarini, rilievi geosismici e manutenzione di infrastrutture particolarmente critiche. Insomma, la sicurezza deve essere proprio al centro di tutto. Per questo, con i nostri emendamenti a questo articolo interveniamo sia nelle zone UNESCO, sia nei progetti che riguardano l'

(PD-IDP). Grazie, signora Presidente. Il contenuto di questo emendamento l'ho fatto diventare anche un ordine del giorno in considerazione del fatto che la formazione professionale è di competenza espressamente delle regioni e che c'è la necessità di abilitare un numero considerevole - alla luce della legge in questione - di operatori professionali, sociosanitari, sanitari e operatori subacquei. Quindi, a nostro giudizio, dovrebbe esserci un vero e proprio raccordo con le regioni e spingere alcune regioni come la mia, la Sicilia, che ha un'offerta formativa vecchia, vetusta e che - con tutto il rispetto per le categorie professionali che vengono abilitati di più, estetisti, parrucchieri e pizzaioli - necessita invece di una diversificazione più ampia. E lo sviluppo di un settore come quello dell'attività subacquea potrebbe garantire stimoli, conoscenze e competenze anche per le nuove generazioni. Quindi, come dire, insisterò poi nell'ordine del giorno se l'emendamento non dovesse essere approvato.

## Intervento di "PASTORELLA Giulia" - "AZ-PER-RE"

(AZ-PER-RE). Intervengo una sola volta perché, in realtà, ho presentato questo emendamento in forma simile con riferimento a quasi tutti gli articoli di questo provvedimento. Semplicemente si chiede di consultare, nelle varie attività delle agenzie, e di coordinarsi anche con i rappresentanti o comunque con gli operatori privati che gestiscono le infrastrutture. Torno al punto che avevo affrontato nel primo emendamento presentato: queste infrastrutture, per la maggior parte, non sono infrastrutture statali. Ed è, quindi, fondamentale che, rispetto a qualunque modifica, miglioria, discussione e via dicendo, si coinvolgano, come nel caso di tanti tavoli che il Ministero fa su altri temi, anche i rappresentanti di chi queste infrastrutture le costruisce, le gestisce, fa manutenzione ed eventualmente le dismette. È, quindi, semplicemente una maniera per non far trovare la pappa pronta a chi, poi, dovrà implementare quello che viene deciso, e di coinvolgerlo nelle decisioni.

# Articolo 8 - A.C. 2521

## Intervento di "BARBAGALLO Anthony Emanuele" - "PD-IDP"

(PD-IDP). Grazie, Presidente. In particolare, contestiamo l'articolo 8, comma 2, lettera , che è quello che fa riferimento alla possibilità di assumere, a tempo determinato, senza alcun criterio e senza alcuna valutazione di evidenza pubblica, sul modello dei gabinetti dei Ministri. Crediamo che, francamente, tutta quest'attività, che finora non c'è stata, non presuppone la necessità di questi contratti a tempo determinato. La logica, a nostro giudizio, continua a essere quella della lottizzazione, della militarizzazione anche, di posti di rilevanza scientifica. Quindi chiediamo che le assunzioni a tempo determinato avvengano mediante procedure ad evidenza pubblica. Proprio per evitare ogni cattivo pensiero, da questo punto di vista, invito i colleghi di maggioranza a votare un emendamento che è banale, però aggiunge un rigo: garantisce, in un tempo come quello che stiamo vivendo, la serenità, anche in rapporto al dibattito che c'è stato qui in Aula.

## Intervento di "GHIRRA Francesca" - "AVS"

(AVS). Grazie, Presidente. Anche in questo caso intervengo una sola volta per illustrare una serie di emendamenti che abbiamo presentato all'articolo 8, che riguarda proprio il personale dell'Agenzia. L'emendamento 8.1001, che è quello che andremo a votare, prevede l'eliminazione della previsione di contratti a tempo determinato per i dipendenti dell'Agenzia. Noi riteniamo che non sia una procedura corretta perché si rischia di creare nuovo precariato e siamo assolutamente contrari a questo tipo di previsione. Quindi lo specifichiamo sia all'interno della lettera Chiediamo poi che, oltre al personale del Ministero della Difesa, possano essere assunti dall'Agenzia altri dipendenti della pubblica amministrazione. Pensiamo, in particolare, al Ministero dell'Interno, al Ministero delle Infrastrutture e dei trasporti ma anche ad altri uffici pubblici dove sia presente del personale che abbia già la formazione per poter contribuire al lavoro dell'Agenzia. Con l'emendamento 8.1003 Ghirra, chiediamo di prevedere una disposizione che riguarda le modalità di reclutamento del personale, facendo riferimento al decreto legislativo n. 300 del 1999 piuttosto che queste indicazioni che, a nostro avviso, sono aleatorie e che in qualche modo eludono anche quelle che sono le normative vigenti (penso, ad esempio, al tetto per il direttore generale). E poi proponiamo anche di ridurre, così come abbiamo fatto con l'emendamento precedente, il personale che andrà inquadrato all'interno di questi nuovi uffici portando la misura complessiva da 39 a 26 unità, prevedendo un solo livello di direzione generale, portando a tre (e non più a sei) le unità di livello dirigenziale non generale e a 22 le unità di personale non dirigenziale. Eliminando poi le previsioni che sono indicate rispetto al trattamento spettante. Con questo emendamento, peraltro, si interviene anche sull'articolo 34 del provvedimento, che è quello che riguarda le disposizioni finanziarie, perché è evidente che riducendo il numero del contingente del personale vengono pressoché dimezzati, se non di più, i costi di questo intervento. Noi, quindi, non entriamo tanto nel merito della costituzione e dei compiti dell'agenzia ma riteniamo che questo non debba essere un modo per creare nuova spesa pubblica con scarsa efficacia, poi, agli effetti pratici

# Articolo 10 - A.C. 2521

## Intervento di "PASTORELLA Giulia" - "AZ-PER-RE"

(AZ-PER-RE). Questo è un articolo assolutamente fondamentale, perché si parla delle autorizzazioni per l'installazione e la manutenzione, sia regolare che straordinaria, delle infrastrutture subacquee. Ora, voi capite bene che, se il 98 per cento del traffico Internet passa dai cavi sottomarini e ci passa la nostra energia, il nostro gas e tutto quanto, è fondamentale che le tempistiche, sia per l'installazione che, soprattutto, per la riparazione, in caso di sabotaggio, in caso di rotture normali, sia il più spedito possibile. Quello che io faccio in questo emendamento e nel successivo, banalmente, è di ridurre i tempi che questo provvedimento prevede per l'autorizzazione dell'Agenzia e, in particolare, che queste tempistiche siano decisamente ridotte, sia quando si definisce un intervento urgente, sia per le autorizzazioni normali, anche esse ridotte da 15 a 10 giorni. Credo che un'Agenzia così poderosa, con così tanto - ci auguriamo - personale, capacità di azione, eccetera, sarà perfettamente in grado di accelerare un iter autorizzativo. Anticipo, a questo punto, anche l'emendamento 10.3, dove si aggiunge un pezzo a questo iter autorizzativo, che è una sorta di ricorso. Perché supponiamo che l'Agenzia dia parere negativo a quello che sia un intervento di manutenzione o di installazione di un'infrastruttura, credo che sia corretto che il proponente possa avere una certezza delle tempistiche, nel caso in cui obietti alla decisione presa dall'Agenzia, e che l'Agenzia debba rispondere entro un tot, anche lì, nell'ottica dell'interesse strategico del Paese che hanno queste infrastrutture, che hanno diritto ad essere autorizzate il più rapidamente possibile, laddove, ovviamente, ottemperino a tutti i criteri necessari. Mi auguro quindi che, nell'interesse strategico del Paese - che tutti condividiamo -, si possa votare favorevolmente a questi emendamenti.

# Articolo 12 - A.C. 2521

## Intervento di "PASTORELLA Giulia" - "AZ-PER-RE"

(AZ-PER-RE). Per quanto riguarda il fatto che questa nuova Agenzia debba cooperare con altre agenzie, c'è una lunga lista già inclusa nel provvedimento. Mi stupisco che manchi un'agenzia, anzi, due agenzie fondamentali, visto che stiamo parlando di dimensione subacquea: quella della sicurezza informatica e quella dello spazio. Perché, direte voi? Che c'entrano con l'acqua? C'entrano, in realtà, tantissimo, perché molte di queste infrastrutture non sono solo manomesse con la mano, ovvero fisicamente, ma sono anche soggette, e oggetto, soprattutto, di attacchi informatici. È quindi fondamentale che l'Agenzia nazionale per la , per la cybersicurezza, sia non solo tempestivamente informata, come da direttiva europea NIS2, di eventuali incidenti, ma che possa, il più possibile, collaborare con la nuova Agenzia per la sicurezza delle attività subacquee, in modo da poter ripristinare e rendere il nostro Paese più resiliente. D'altra parte, lo spazio viene spesso legato alla dimensione Dallo spazio si possono vedere tantissime cose, si può monitorare con i satelliti e si possono notare prima potenziali problemi. E quindi mi stupisce che tra le tante agenzie, Ministeri, Corpi, eccetera, con cui la nuova agenzia collaborerà, queste due, che sono fondamentali, non siano nella lista. Ho cercato di aggiungerle e mi auguro che l'emendamento troverà il vostro supporto

# Esame degli ordini del giorno - A.C. 2521

## Intervento di "BARBAGALLO Anthony Emanuele" - "PD-IDP"

(PD-IDP). Grazie, signora Presidente. Ci abbiamo provato in tutti i modi - l'ultimo è un ordine del giorno - a stimolare un confronto, un dibattito, a dare un contributo anche propositivo a un testo - lo ribadiamo - che è ricco di dettagli tecnici e che poteva benissimo seguire altre vie normative più semplici. Francamente, non comprendiamo le ragioni del parere contrario. Nel testo è prevista una serie di figure specialistiche, che riguarda attività specifiche, come quelle di operatori tecnici subacquei di basso o di alto fondale, tecnici iperbarici…

## Intervento di "IARIA Antonino" - "M5S"

(M5S). Grazie, Presidente. Farò un intervento breve. Quest'ordine del giorno pone due temi importanti. Con questo provvedimento di legge si istituisce una nuova Agenzia per la sicurezza subacquea, quindi un nuovo organismo - non voglio chiamarlo né poltronificio, né posto dove mettere i parenti, anche perché i parenti sono già tutti sistemati dal Governo Meloni - che costerà circa 4,5 milioni. Quando però nello stesso ordine del giorno chiediamo, nell'impegno, di fare in modo che, in questo settore, ci sia una equiparazione verso l'alto dei salari, perché sono molto diversificati - i salari degli operatori del settore hanno molto differenti tra loro -, quindi, di ritornare al tema del salario minimo, chiaramente si boccia pure l'ordine del giorno. Quindi, il salario minimo viene bocciato, però l'altra modalità è di creare nuove agenzie. Quindi, il nostro nuovo compito politico sarà di proporre agenzie su agenzie, in modo da sistemare tutti i lavoratori che adesso prendono uno stipendio basso e provare a sistemarli in queste nuove agenzie, in questi nuovi enti creati per riuscire ad avere uno stipendio più dignitoso

## Intervento di "SIRACUSANO Matilde" - "FI-PPE" - ("Membro di Governo")

. Sugli ordini del giorno n. 9/2521/1 Iaria, n. 9/2521/2 Traversi e n. 9/2521/3 Ghirra, il parere è contrario. Sull'ordine del giorno n. 9/2521/4 Frijia, il parere è favorevole, con la seguente riformulazione: occorre espungere la terza e la quinta premessa e riformulare l'impegno nei seguenti termini: “impegna il Governo a valutare l'opportunità di approfondire, in sede di attuazione delle misure recate dal provvedimento in esame, le tematiche volte a definire la disciplina e la responsabilità degli operatori tecnici subacquei”. Sull'ordine del giorno n. 9/2521/5 Benzoni, il parere è favorevole, con la seguente riformulazione: “a valorizzare ulteriormente, in sede di attuazione delle misure recate dal provvedimento in esame, la collaborazione istituzionale tra l'Agenzia per la sicurezza delle attività subacquee e l'Agenzia spaziale italiana, già consentita dal disegno di legge”. Sull'ordine del giorno n. 9/2521/6 Pastorella, il parere è favorevole, con la seguente riformulazione: “a valutare l'opportunità di valorizzare, nell'ambito della relazione di cui all'articolo 9 e nel rispetto delle esigenze di segretezza, di sicurezza e delle classificazioni di legge, il tema relativo al danneggiamento delle infrastrutture subacquee di interesse nazionale”. Sull'ordine del giorno n. 9/2521/7 Ruffino, il parere è favorevole, con la seguente riformulazione: “a valorizzare ulteriormente, in sede di attuazione delle misure recate dal provvedimento in esame, la promozione e lo sviluppo di competenze, capacità tecnologiche e scientifiche in materia subacquea, mediante il coinvolgimento del sistema dell'università e della ricerca e del sistema produttivo nazionale, già consentito dal disegno di legge, anche in relazione a iniziative di ricerca e di sviluppo riguardanti infrastrutture di supporto per sistemi subacquei autonomi”. Sull'ordine del giorno n. 9/2521/9 Barbagallo, il parere è contrario.

. Grazie, Presidente. Soltanto per motivare il parere contrario su quest'ordine del giorno, che è anche la motivazione che è stata espressa sull'emendamento che ha presentato l'onorevole Barbagallo: semplicemente perché il coinvolgimento delle regioni è già disciplinato dagli articoli 21 e 25 e si farà proprio ricorso all'intesa in sede di Conferenza unificata

