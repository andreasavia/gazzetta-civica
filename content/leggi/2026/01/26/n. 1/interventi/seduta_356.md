---
tipo: INTERVENTI
seduta_id: 356
date: 27/09/2024
title: Discussione
page_references:
  - https://documenti.camera.it/apps/commonServices/getDocumento.ashx?idLegislatura=19&sezione=assemblea&tipoDoc=stenografico&nomefile=stenografico&idSeduta=0356&ancora=sed0356.stenografico.tit00030
---

# Discussione sulle linee generali - A.C. 976-A

## Intervento di "AURIEMMA Carmela" - "M5S"

(M5S). Grazie. Presidente. Vice Ministro, onorevoli colleghi e colleghe, intervengo brevemente anche perché sembra quasi un ossimoro intervenire sullo statuto speciale della regione Friuli-Venezia Giulia. Come detto già dai miei colleghi, la proposta di legge costituzionale di iniziativa del consiglio regionale del Friuli-Venezia Giulia introduce alcune modifiche importanti allo statuto speciale della regione autonoma, adottato nel 1963. L'oggetto principale delle modifiche proposte riguarda sostanzialmente la reintroduzione nello statuto regionale della previsione di enti di area vasta, titolari di funzioni amministrative proprie e con organi di elezione diretta, accanto ai comuni, alle città metropolitane e alle regioni. In particolare, la disciplina di tali enti è demandata alla legge regionale. Oltre a ciò, la proposta di legge in esame prevede l'introduzione di un numero fisso di consiglieri regionali in luogo di quanto attualmente previsto dallo statuto, per cui il numero dei consiglieri è commisurato alla popolazione residente nel territorio regionale. C'è l'abrogazione di alcune disposizioni statutarie con finalità di manutenzione normativa. Si ricorda, sul punto, che già nella XVII legislatura era stata approvata una modifica dello statuto della regione Friuli-Venezia Giulia, che sopprimeva il livello di governo delle province e delineava un nuovo assetto istituzionale che, sostanzialmente, contemplava due livelli di governo: le regioni e i comuni. Quest'ultima riforma ha introdotto nello statuto altresì il nuovo ente della città metropolitana, equiparata al livello del governo comunale. In sostanza, con questa proposta di legge costituzionale, si torna indietro allo schema precedente. Noi avevamo rappresentato alcune perplessità visto che al Senato è in corso, in una fase anche avanzata, l'esame di provvedimenti che potrebbero reintrodurre lo Su questo, abbiamo fatto un intervento più volte in Commissione, sollevato la questione in Commissione, ricordando che, già nel 2016, nella discussione che si è sviluppata in Senato durante l'esame e l'approvazione della legge costituzionale n. 1 del 2016, di modifica anch'essa dello statuto speciale della regione Friuli-Venezia Giulia, si è proceduto a licenziare anche in questo caso il testo difforme rispetto a quello presentato dalla regione. All'epoca, nella Commissione affari costituzionali del Senato, si valutò se acquisire questo testo modificato, sottolineando di attendere le decisioni dell'Assemblea del Senato. Successivamente - in realtà dopo il passaggio alla Camera, dopo l'esame della Camera - la Commissione affari costituzionali ritenne, con le modifiche apportate al Senato, di non procedere senza sottoporre il testo al presidente del consiglio regionale del Friuli. Quindi, noi abbiamo questo precedente, che, in realtà, va a favore della nostra tesi, cioè che è necessario sottoporre il nuovo testo, così come è stato emendato, al consiglio regionale del Friuli-Venezia Giulia. Per questo abbiamo stigmatizzato in Commissione questo modo di procedere e, quindi, questa violazione non soltanto dell'articolo 138, ma anche dell'articolo 63 dello statuto. Per quanto riguarda, invece, il secondo rilievo che abbiamo introdotto, riguarda l'elezione diretta degli enti di area vasta, che è in conflitto con la Costituzione, o meglio, rappresenta una vera e propria deroga alla Costituzione, e il conflitto di tale disposizione rispetto alla legge cosiddetta Delrio, che abbiamo tutti rimarcato, siccome aveva introdotto il sistema indiretto di tali enti. In realtà, la Corte costituzionale su tale punto si è già espressa con la sentenza n. 168 del 2018, che ha dichiarato illegittima la legge della regione Sicilia, la n. 17 del 2017, nella parte in cui prevede il suffragio universale e diretto per l'elezione del presidente e il libero consorzio comunale, e per l'elezione del sindaco e del consiglio metropolitano. In questo caso, la Corte costituzionale ha fatto dei passaggi importanti sulla Ci tengo a fare un inciso: si è più volte sottolineata l'importanza della votazione diretta rispetto agli enti territoriali, come se questa potesse essere, però, la formula per riavvicinare l'elettorato alla politica e alle elezioni. Sappiamo che non è così perché, anche quando c'è l'elezione diretta, l'astensionismo è altissimo. Quindi, è evidente che l'elezione è indiretta, ma è indiretta per chi? Vanno a votare i rappresentanti, i consiglieri comunali, che, a loro volta, rappresentano comunque un elettorato cittadino. Quindi, sono comunque rappresentanti del popolo di quel comune che vanno a esprimere un voto. Quindi, in realtà, questa rappresentanza monca non è estremamente condivisibile, perché il consigliere comunale rappresenta, a sua volta, una parte della propria città. Su questo, quindi, noi abbiamo rilevato dei dubbi, delle perplessità, abbiamo stigmatizzato il provvedimento in Commissione e ribadiamo le nostre perplessità oggi in Aula. Pertanto, è necessario, a nostro avviso, ottenere nuovamente il parere della regione Friuli-Venezia Giulia, del consiglio regionale. Ci sembra quasi un paradosso che a mortificare e a violare lo statuto del Friuli-Venezia Giulia sia proprio la Lega, che con un proprio emendamento ha modificato il testo originale, quindi la volontà originale della regione, senza però poi interpellarla in un secondo momento. Queste sono le nostre perplessità e, per tali motivi, anticipiamo, rispetto alla dichiarazione di voto che ci sarà in seguito, il voto contrario al provvedimento.

## Intervento di "BORDONALI Simona" - "LEGA" - ("Relatore per la commissione")

Presidente, onorevoli colleghi, Vice Ministro Gava, Ministro Calderoli, l'Assemblea oggi avvia la discussione della proposta di legge costituzionale di iniziativa del consiglio regionale del Friuli-Venezia Giulia, recante modifiche alla legge costituzionale del 31 gennaio 1963, n. 1, recante Statuto speciale della regione Friuli-Venezia Giulia, nel testo licenziato dalla I Commissione. A seguito dell'approvazione di tre proposte emendative, il provvedimento, ora all'esame dell'Assemblea, è composto da 10 articoli, rispetto agli originali 7. Relativamente al contenuto della proposta di legge costituzionale, rilevo che l'articolo 1, introdotto nel corso dell'esame in sede referente, modifica, con prevalenti finalità di manutenzione normativa, l'articolo 5 dello Statuto, che individua le materie in cui la regione esercita una potestà legislativa concorrente, sostituendo, al numero 18, le parole “edilizia popolare” con “edilizia residenziale pubblica”. Evidenzio che l'articolo 2, non modificato nel corso dell'esame in sede referente, reca una modifica all'articolo 7 dello Statuto, per aggiungere, tra gli ambiti di potestà legislativa regionale, la possibilità di istituire nuovi enti di area vasta e di modificare la loro circoscrizione e denominazione, d'intesa con le popolazioni interessate. In merito, signor Presidente, ricordo che la regione Friuli-Venezia Giulia, al pari delle altre regioni a statuto speciale, ha competenza legislativa esclusiva in materia di ordinamento degli enti locali e delle relative circoscrizioni, e rammento, altresì, che l'espressione “enti territoriali di area vasta” è stata utilizzata per la prima volta dalla legge n. 56 del 2014. In mancanza di un'esplicita definizione normativa, l'ente di area vasta può essere inteso quale livello di governo intermedio tra il comune e la regione, corrispondente all'ambito territoriale ritenuto ottimale per lo svolgimento di funzioni che, per il loro esercizio unitario, necessitano di una dimensione sufficientemente estesa. Faccio poi presente che l'articolo 3, introdotto nel corso dell'esame in sede referente, sostituisce l'articolo 8 dello Statuto, stabilendo che “la regione esercita funzioni di programmazione nonché funzioni amministrative nelle materie in cui ha potestà legislativa a norma degli articoli 4 e 5, in conformità con i principi della Costituzione e del presente Statuto”. L'articolo 4, non modificato nel corso dell'esame in sede referente, interviene sull'articolo 11 dello Statuto, concernente l'esercizio delle funzioni amministrative da parte della regione, affermando che “gli enti di area vasta sono titolari di funzioni amministrative proprie, individuate con legge regionale, e di quelle conferite con legge regionale”. La disposizione riprende quanto previsto dall'articolo 118, secondo comma, della Costituzione, in base al quale le province, insieme con i comuni e le città metropolitane, sono titolari di funzioni amministrative proprie e di quelle conferite con legge statale o regionale, secondo le rispettive competenze. Sottolineo poi che l'articolo 5, introdotto nel corso dell'esame in sede referente, interviene sulla disciplina del referendum sulla legge regionale in materia di forma di governo e sistema elettorale, modificando l'articolo 12 dello Statuto con la sostituzione del quarto comma e l'abrogazione del quinto comma, introdotti dall'articolo 5, comma 1, lettera Faccio presente che, attualmente, il quarto comma dell'articolo 12 stabilisce che la legge regionale che determina la forma di governo e il sistema elettorale regionale, approvata dal consiglio regionale con la maggioranza assoluta dei suoi componenti, sia sottoposta a referendum regionale “qualora, entro tre mesi dalla sua pubblicazione, ne faccia richiesta un cinquantesimo degli elettori della regione o un quinto dei componenti del consiglio regionale”. In tale evenienza “la legge sottoposta a referendum non è promulgata se non è approvata dalla maggioranza dei voti validi. Il quinto comma della medesima disposizione aggiunge che se la legge di cui trattasi “è stata approvata a maggioranza dei due terzi dei componenti il consiglio regionale, si fa luogo a referendum soltanto se, entro tre mesi dalla sua pubblicazione, la richiesta è sottoscritta da un trentesimo degli aventi diritto al voto per l'elezione del consiglio regionale”. Sottolineo che, secondo il dettato dello Statuto vigente, la disciplina di tale referendum confermativo è prevista da apposita legge regionale, la legge regionale n. 29 del 27 novembre 2001. Con le modifiche approvate dalla I Commissione, che sostituiscono interamente il quarto comma e abrogano le disposizioni del quinto, si stabilisce, invece, che la legge su forma di governo e sistema elettorale regionale possa essere “sottoposta a referendum regionale confermativo, secondo la disciplina prevista da apposita legge regionale”. Pertanto, sono abrogati gli attuali Come evidenziato nella relazione illustrativa del testo originario della proposta di legge costituzionale, l'intento del consiglio regionale è evitare che, anche alla luce del progressivo calo demografico registrato nella regione, la composizione del consiglio regionale sia esposta al rischio di subire costanti variazioni. L'articolo 7, non modificato nel corso dell'esame in sede referente, interviene sull'articolo 54 dello statuto, reintroducendo la possibilità per la regione di assegnare agli enti di area vasta una quota delle entrate regionali, al fine di adeguare le loro finanze al raggiungimento delle finalità e all'esercizio delle funzioni stabilite dalle leggi. Faccio presente che la disposizione vigente già prevede tale possibilità in relazione ai comuni. L'articolo 8, non modificato nel corso dell'esame in sede referente, sostituisce l'articolo 59 dello statuto che definisce l'ordinamento degli enti locali. Il testo vigente dell'articolo 59, come modificato dalla riforma del 2016, stabilisce che la base dell'ordinamento degli enti locali della regione è costituita dai comuni, anche nella forma di città metropolitane, quali enti autonomi obbligatori con propri statuti, poteri e funzioni, secondo i principi fissati dalla Costituzione dallo statuto. Il nuovo testo dell'articolo 59 dello Statuto ricomprende, nella definizione di “enti locali”, anche gli “enti di area vasta”, così come prima del 2016 vi erano ricomprese le province, aggiungendo che si tratta di enti i cui organi sono eletti direttamente; la lettera L'articolo 9, non modificato nel corso dell'esame in sede referente, sopprime alcune disposizioni dello statuto speciale della regione autonoma Friuli-Venezia Giulia, ritenendole, secondo quanto evidenziato nella relazione illustrativa del testo originario, superate in attuazione della clausola di maggior favore, di cui all'articolo 10 della legge costituzionale n. 3 del 2001. Ricordo, infatti, che tale clausola prevede che, per le parti in cui sono stabilite forme di autonomia più ampie rispetto a quelle già attribuite, le previsioni di cui alla medesima legge costituzionale si applicano anche alle regioni a statuto speciale e alle province autonome di Trento e di Bolzano, sino all'adeguamento dei rispettivi statuti. In particolare, sono oggetto di soppressione: l'articolo 5, numero 4), dello statuto, che attribuisce alla regione autonoma la potestà legislativa, tra l'altro, in materia di disciplina dei controlli sugli atti degli enti locali; gli articoli 29 e 30 dello statuto, che recano una disciplina del procedimento legislativo regionale che ricalca la previsione di cui all'articolo 127 della Costituzione, nella versione antecedente alla riforma del 2001; l'articolo 60 dello statuto, che disciplina il controllo sugli atti degli enti locali da parte degli organi della regione nei modi e nei limiti stabiliti con legge regionale in armonia con i principi delle leggi dello Stato. Da ultimo, l'articolo 10, non modificato nel corso dell'esame in sede referente, con una disposizione di coordinamento finale, prevede che agli enti di area vasta, come previsti nella riforma statutaria, si applichino, in quanto compatibili, le norme di attuazione statutaria previste per gli enti locali.

## Intervento di "CASU Andrea" - "PD-IDP"

(PD-IDP). Grazie, Presidente. Onorevoli colleghe, onorevoli colleghi, rappresentante del Governo, seppur nella doverosa sintesi, è necessario intervenire, anche a nome del gruppo del Partito Democratico, per ribadire la posizione che abbiamo già espresso in numerose sedi, che ha espresso molto chiaramente l'onorevole Debora Serracchiani, con una premessa essenziale per il legislatore nazionale: quando si approccia a uno statuto di autonomia, che è quello in ragione dell'articolo 116, comma 1, della nostra Carta costituzionale, va seguito il principio di tutela dell'autonomia e specialità della regione Friuli-Venezia Giulia. Va ricordato che, nel giro di pochi anni, lo statuto di autonomia torna all'esame di questo Parlamento con un articolato che va diametralmente a cozzare con l'ultima novella: la legge costituzionale 28 luglio 2016, n. 1. È evidente in via preliminare che un delicato strumento, qual è uno statuto di autonomia, richiede a tutti, proprio a partire dal Parlamento, una maggiore prudenza nel valutare modifiche che intervengano sui medesimi profili di recenti novelle. Non è un buon esercizio di legislazione e rischia di incentivare un'altalena di modifiche che segue le singole maggioranze regionali o nazionali, invece che, come si diceva, porre al centro delle questioni la reale tutela dell'autonomia e della specialità della regione Friuli-Venezia Giulia. Nel valutare la proposta di legge costituzionale in esame sono necessarie alcune considerazioni preliminari che attengono allo Si tratta di una valutazione preliminare, perché il percorso di modifica dello statuto di autonomia, attraverso il ricorso a legge costituzionale, è da considerarsi Il presidio dell'autonomia speciale avviene, per l'appunto, prioritariamente attraverso l'esercizio pieno e consapevole di tutti gli strumenti che, in ragione dell'articolo 5 della Carta costituzionale, sono affidati al sistema delle autonomie; presidio che spetta a tutti i soggetti istituzionali e per primo al Parlamento. Gli interventi di modifica sullo statuto di autonomia, se esercitati, come in questo caso, in archi temporali assai ristretti - ed è questo il caso - e sulla medesima materia, rischiano di far diventare ordinarie anche le regioni a statuto speciale, con un rilevantissimo Questo risulta, peraltro, ancora più rilevante quando non vengono esplicitati e compiuti i disegni riformatori, ma ci si sofferma a petizioni di principio o, peggio, si rischia di piegare l'architettura istituzionale alle ragioni del dibattito politico. La relazione illustrativa, infatti, non offre alcun elemento su cui ancorare la necessità non tanto di istituzione di enti di area vasta, che, come si dirà in seguito, sono già oggi nelle potenzialità della regione e degli strumenti normativi a sua disposizione, quanto il reiterato profilo di ente ad investitura popolare diretta. Richiedendo al Parlamento l'attivazione del processo legislativo costituzionale di modifica statutaria, pare non negoziabile offrire al legislatore un disegno riformatore chiaro ed esaustivo proprio per consentire il pieno apprezzamento delle condizioni di modifica. Non pare certo sufficiente richiedere, nel fondamentale principio di leale cooperazione istituzionale, una nuova cassetta degli attrezzi, senza valutare e spiegare quale sia l'esito compiuto, atteso e perseguito. E non pare utilizzare questo strumento per bypassare il monito della Corte costituzionale che, nella sentenza n. 168 del 2018, a proposito della legge Delrio, proprio sul punto dell'elezione diretta, ha chiarito che: “i previsti meccanismi di elezione indiretta degli organi di vertice dei nuovi enti di area vasta sono, infatti, funzionali al perseguito obiettivo di semplificazione dell'ordinamento degli enti territoriali, nel quadro della ridisegnata geografia istituzionale, e contestualmente rispondono ad un fisiologico fine di risparmio dei costi connessi all'elezione diretta”. Ora, nell'esaminare la proposta in esame, vanno analizzati e risolti alcuni temi di metodo, di rispetto e tutela dell'autonomia, di corretto esercizio degli strumenti istituzionali. Un primo, ma significativo elemento, che non può non essere messo in evidenza è rispetto all'attività di impulso che, a differenza di quanto accaduto per l'iter culminato con la legge costituzionale n. 1 del 2016, ove vi fu un unanime consenso del consiglio regionale, nel caso di specie è avvenuto certo a mezzo di deliberazione del consiglio regionale, ma a maggioranza e, se è consentita una valutazione, con una maggioranza politica. La storia politica e istituzionale del Friuli-Venezia Giulia, a partire dalla gestione straordinaria del Per ragioni di sintesi, vado immediatamente al cuore della proposta in esame che, senza infingimenti, ha come obiettivo semplicemente e unicamente il reinserimento nel quadro istituzionale del Friuli-Venezia Giulia delle province e di province ad elezione diretta. Infatti, la richiesta di stabilizzazione del numero dei consiglieri regionali pare una scelta ragionevole, anche se il dato demografico, ormai costantemente in calo e sempre più vicino a 1.100.000 abitanti, rimane elemento di riflessione per una stabilizzazione a 49 consiglieri, cui ormai, sempre più spesso, fa sponda il meccanismo di assessori regionali esterni, con un indubbio appesantimento dell'apparato istituzionale. Il sicuramente pregevole auspicio di una rappresentanza diffusa dei consiglieri regionali e un forte radicamento territoriale degli stessi cozza, peraltro, con il progressivo svuotamento che le assise legislative, a partire dal Parlamento, stanno subendo e subiscono per un'azione invasiva e un'occupazione quasi La logica del tenere buono un ceto politico, promettendo incarichi e poltrone sia a livello regionale che a livello provinciale, per quanto si dirà, non risponde alla logica di una democrazia diffusa e partecipata, ma semplicemente ad accordicchi di potere. Se si vuole incidere sulla democrazia e sulla rappresentanza, vanno rafforzati gli equilibri tra potere esecutivo e legislativo, equilibri che il processo riformatore di questo centrodestra calpesta fino al rischio di travolgerli, con le paventate riforme che influiranno direttamente sul massimo garante della nostra Repubblica. Non vi è tempo e spazio per entrare nel dibattito generale sulle province; va, però, chiarito e tenuto distinto quello che è il portato e il senso, dal punto di vista istituzionale, di un meccanismo di elezione diretta rispetto a quello che, per conto, possa e debba attenere al sistema di finanziamento e di esercizio delle funzioni delle diverse istituzioni. Non è certo l'elezione diretta, a meno che non sia legata a un forte potere impositivo in tema di entrate, che può superare la crisi del sistema degli enti intermedi, che scontiamo più come temi di finanziamento che come temi di rappresentanza. Allora, va preliminarmente chiarito che molte questioni poste anche nella relazione di accompagnamento sono assolutamente compatibili con il sistema vigente. È possibile un intervento per alleggerire le funzioni amministrative dell'ente regione; è possibile un intervento sulle competenze attribuite agli enti locali; è già prevista la possibilità di un esercizio congiunto di funzioni dei comuni o trasferite dall'ente regione; è possibile l'individuazione di enti di area vasta, la cui dimensione è e deve essere legata, non tanto a evocazioni storiche o sociologiche, ma alle effettive funzioni da assegnarsi. Lo statuto di autonomia, già oggi, all'articolo 11, consente molto di quanto indicato nella relazione illustrativa. Si prevede, infatti, che “i comuni, anche nella forma di città metropolitane, sono titolari di funzioni amministrative proprie e di quelle conferite con legge statale o regionale, secondo le rispettive competenze. In attuazione dei principi di adeguatezza, sussidiarietà e differenziazione, la legge regionale disciplina le forme, anche obbligatorie, di esercizio associato delle funzioni comunali. La regione assicura i finanziamenti per l'esercizio delle funzioni conferite”. In via astratta, non vi è neanche un impedimento tecnico-giuridico che, già a statuto vigente, gli enti di area vasta regionale possano assumere dimensione e denominazioni di provincia o di amministrazione provinciale. Il tema è che si tratta di enti di secondo grado, peraltro in corrispondenza quella riforma nota come legge Delrio che, comunque, rappresenta anche per la regione Friuli-Venezia Giulia norma fondamentale di riforma economico-sociale. Allora, torna il tema della proposta di modifica statutaria per superare anche la legge Delrio e consentire l'istituzione del nuovo ente intermedio a elezione diretta. Il tema non è solamente di carattere politico: è troppo facile la sola obiezione rispetto alla ricollocazione di personale politico, che non trovi spazio, né in consiglio regionale, né negli enti locali. Il tema di fondo rimane la compatibilità, in una regione che, come poc'anzi indicato, ha poco più di 1.100.000 abitanti, di un sistema di tre enti a elezione diretta e politica. Si giustificano solamente se individuiamo specifiche, puntuali e chiare ragioni di carattere istituzionale, perché le funzioni affidate a ciascuno dei tre livelli richiedono un sistema di investitura popolare diretta. Non sono certo quelli presenti nell'attuale sistema delle province nazionali che, per l'appunto, sono enti di secondo grado e, per conto, l'esperienza degli enti di decentramento regionale in Friuli-Venezia Giulia, con un direttore regionale, funzionari e finanziamenti adeguati, ha certo dato corso alle funzioni, per esempio, in tema di edilizia scolastica. Allora, per un nuovo ente intermedio di primo grado è necessario qualcosa di più. Ad oggi, né i lavori consiliari del Friuli-Venezia Giulia, né la relazione accompagnatoria spiegano più di tanto, appesantendo il In sede di Commissione, su iniziativa della maggioranza, è stato introdotto un ulteriore Questa modifica allo statuto del Friuli-Venezia Giulia non è allora il doveroso riconoscimento del Parlamento a una comunità regionale virtuosa, che chiede nuovi strumenti di autogoverno, ma semplicemente un favore - per non ricorrere a una prosa non confacente a quest'Aula - all'attuale gruppo di potere presente in quella regione.

## Intervento di "GAVA Vannia" - "LEGA" - ("Membro di Governo")

. Grazie, Presidente. Signor Presidente e onorevoli deputati, desidero in particolare soffermarmi su una delle principali innovazioni normative recate dalla proposta di legge costituzionale, ovvero la modifica dello statuto di autonomia della regione Friuli-Venezia Giulia, al fine di reintrodurre la previsione di enti di area vasta, con organi formati mediante elezione diretta, intermedi tra la regione e i comuni, titolari di funzioni amministrative proprie e di quelle conferite con legge regionale. L'impostazione di fondo di tale intervento normativo si colloca pienamente nel solco dell'indirizzo politico del Governo. Infatti, come già osservato dal Ministro per gli Affari regionali e le autonomie, in occasione dell'audizione sulle linee programmatiche presso la Commissione affari costituzionali, il tema dei rapporti tra i diversi livelli di governo e di una completa attuazione della riforma del titolo V implica anche una più generale riflessione sull'ordinamento degli enti territoriali e, in particolare, la rivalutazione dell'assetto istituzionale e del ruolo degli enti territoriali di area vasta, anche alla luce del venir meno della prospettiva soppressiva contenuta nella riforma costituzionale, in conseguenza dell'esito negativo del referendum del 2016. Tutto ciò, infatti, rende necessaria una rivisitazione dell'impianto della legge n. 56 del 7 aprile 2014 che, come noto, ha istituito le città metropolitane e ridefinito l'ordinamento delle province, prevedendo per i relativi organi di vertice un sistema di rappresentanza di secondo grado. Peraltro, questa esigenza è fortemente avvertita da diverse forze politiche e ha trovato espressione in plurime proposte di legge presentate da parte di differenti gruppi parlamentari, di maggioranza e di opposizione, confluite nel testo unificato recante la “nuova disciplina in materia di funzioni fondamentali, organi di governo e sistema elettorale delle province e delle città metropolitane e altre disposizioni relative agli enti locali”, attualmente all'esame in sede referente da parte della Commissione affari costituzionali del Senato della Repubblica. Tale testo mira al sostanziale superamento dell'impianto normativo della citata legge n. 56 del 7 aprile 2014, muovendo dalla constatazione dell'esigenza di un legame imprescindibile tra il decentramento amministrativo e la rappresentanza democratica degli organi deputati all'esercizio delle funzioni decentrate; da cui deriva, pertanto, la previsione della reintroduzione del principio dell'elezione a suffragio universale e diretto del presidente della provincia e del consiglio provinciale e l'estensione di questo stesso principio anche agli organi di vertice delle città metropolitane. La prospettiva seguita dal percorso di riforme intrapreso è quella di restituire alle province la propria dignità istituzionale, mediante il ripristino di funzioni adeguate a riassegnare alle medesime il ruolo di cerniera tra ordinamento regionale e ordinamento locale. La medesima impostazione di fondo caratterizza anche la proposta normativa in discussione, animata dalla finalità di costituire gli enti di area vasta, quali enti pienamente inseriti nel circuito della legittimazione del controllo democratico e rispondenti alla logica immanente al principio autonomistico, sancito dall'articolo 5 della Carta costituzionale. Peraltro, l'attualità e la centralità di un percorso di revisione organica dell'assetto delle province, oltre che all'attribuzione alle medesime di risorse adeguate nella prospettiva della loro riforma, hanno trovato recente conferma in occasione della discussione del disegno di legge di assestamento del bilancio dello Stato per l'anno finanziario 2024, in particolare con l'accoglimento dell'ordine del giorno n. 9/1952/2, presentato da tutte le componenti della maggioranza. Voglio inoltre ricordare che l'impianto della presente proposta di legge costituzionale e delle iniziative di analogo tenore, volte alla riforma delle province in ambito nazionale, si svolge in piena coerenza con la Carta europea dell'autonomia locale, firmata a Strasburgo il 15 ottobre 1985, che lo Stato ha ratificato e reso esecutiva con la legge n. 439 del 30 dicembre 1989, il cui articolo 3 prevede che l'autonomia locale deve essere esercitata da consigli e assemblee costituiti da membri eletti a suffragio libero, segreto, paritario, diretto ed universale, in grado di disporre di organi esecutivi responsabili nei loro confronti. In tale contesto, le recenti iniziative legislative di riforma degli enti di area vasta vanno valutate alla luce della raccomandazione n. 404 del 18 ottobre 2017, nonché della recentissima raccomandazione n. 503 del 26 marzo 2024, adottate dal Congresso delle autorità regionali del Consiglio d'Europa, nell'ambito delle azioni di monitoraggio dell'applicazione della Carta europea dell'autonomia locale in Italia. In particolare, mentre con il primo atto, esprimendo preoccupazione per il fatto che gli organi di governo delle province e delle città metropolitane non siano eletti a suffragio universale diretto, il Congresso raccomandava al comitato dei Ministri di invitare le autorità italiane a ristabilire elezioni dirette per gli organi di governo delle province e delle città metropolitane, con il secondo atto, in termini positivi, ha invece rilevato che tali indicazioni sono state, infine, prese in considerazione dalle autorità medesime con la presentazione stessa del disegno di legge e ha, quindi, espresso una nuova raccomandazione al fine di ampliare il campo d'azione delle città metropolitane e delle province, una volta reintrodotti gli organi eletti direttamente. Le medesime considerazioni, quindi, non possono che valere anche in relazione alla proposta di legge in discussione. Permettetemi di soffermarmi su un altro specifico aspetto trattato dalla proposta di legge costituzionale in discussione ovvero l'abrogazione, con l'articolo 10, di norme dello statuto superate in adeguamento alla legge del 18 ottobre 2001, n. 3, di riforma del titolo V della Parte seconda della Costituzione. Segnalo sul punto che tale operazione, la cosiddetta “manutenzione statutaria”, costituisce oggetto di un confronto in atto tra il Governo e tutte le regioni a statuto speciale avviato in occasione del festival “L'Italia delle regioni”, svoltosi a Torino nel 2023, con la consegna al Presidente del Consiglio, da parte dei rappresentanti delle autonomie speciali, di una bozza di proposta di legge costituzionale volta ad adeguare gli statuti di autonomia alla riforma del titolo V della Costituzione. Evidentemente, su tale tema si potrà porre un'esigenza di coordinamento tra il percorso più generale, che riguarda tutte le regioni a statuto speciale, e la proposta di legge costituzionale in esame. Non mi soffermo su altri aspetti della proposta di legge costituzionale ampiamente illustrati dalla relatrice, limitandomi a ribadire la condivisione da parte del Governo con riguardo alla struttura e alla finalità della proposta di legge costituzionale in esame.

## Intervento di "URZI' Alessandro" - "FDI"

(FDI). Grazie, Presidente. È certamente grande motivo di considerazione personale e partecipazione l'atto che stiamo avviando quest'oggi in questa Camera. Si tratta, infatti, di quella che va considerata una legge rafforzata, di valore costituzionale, andando a incidere sulla forma e i contenuti di uno dei cinque statuti speciali di una delle cinque regioni a statuto speciale che si inseriscono nel castello istituzionale della nostra Repubblica. Non sono, quindi, atti da considerare ordinari, né assolutamente formali. Adesso c'è bisogno di affacciarsi con la consapevolezza del valore di revisione, anche solo parziale, di una “carta fondamentale” dell'autonomia regionale, di una di queste autonomie regionali. L'ordinamento assegna a questi complessi di “carte fondamentali”, - e lo dico ancora fra virgolette - che costituiscono il presupposto dell'autonomia regionale, un valore superiore, non in termini di importanza in rapporto alle regioni a statuto ordinario, ma di riconoscimento di specialità storiche e culturali. Ciascuna di queste specialità, oserei dire specialità particolari, fra le pur mille splendide e spesso uniche specialità italiane, ha giustificato il riconoscimento di forme di autonomia più accentuate di quelle riconosciute alle regioni a statuto ordinario. E oggi questo esempio di quadro istituzionale composito e già differenziato, anche prima dell'approvazione dell'autonomia differenziata, dimostra come l'Italia abbia sempre tenuto a un perfetto equilibrio nella diversità, valore aggiunto e mai limitazione delle potenzialità di questo Paese, unico per bellezza e complessità storica. Ecco perché, Presidente, mi avvicino, presentandola, a questa riforma costituzionale, perché di legge costituzionale parliamo, con la cura e l'attenzione che questi passaggi meritano e impongono, anche con la cautela che queste operazioni di riscrittura di passi di uno statuto di autonomia impongono. Lo dico, essendo anche io figlio di una regione a statuto speciale, “la più speciale tra le speciali”, voglio citare il Presidente della Repubblica Napolitano. Invero, la specialità per sua natura è sempre esclusiva e, quindi, il Friuli-Venezia Giulia, che rappresenta il contrasto di un territorio dalle Alpi all'Adriatico, affacciato su quel lungo confine che ha segnato tanti dolori e che oggi è vitale elemento di scambio culturale che mai è limitato, però, dal dovere del ricordo, con quella sua vitalità figlia dell'intreccio tra l'orgoglio friulano e la nobiltà giuliana, con la sua minoranza di lingua slovena, il Friuli-Venezia Giulia rivendica tante cose in una. Il suo essere speciale, ma anche il suo essere parte di un leale e ordinato rapporto, fondato sulla sussidiarietà, rispetto allo Stato e ai suoi enti locali. Da qui prende le mosse questa riforma dello statuto di autonomia, adottato con legge costituzionale n. 1 del 1963, e che nasce, in questo caso, da una iniziativa del consiglio regionale del Friuli-Venezia Giulia. Nel corso dell'esame in sede referente, la Commissione ha approvato tre emendamenti, all'esito del quale la proposta di legge oggi risulta formata, come ci è stato illustrato dalla relatrice, da 10 articoli. Un passaggio, quello delle modifiche introdotte in sede di discussione in prima lettura in Commissione affari costituzionali, su cui ritornerò a breve. L'oggetto principale delle modifiche proposte riguarda la reintroduzione nello statuto regionale - ne abbiamo discusso sinora - della previsione di enti di area vasta, titolari di funzioni amministrative proprie, con organi di elezione diretta, accanto ai comuni o città metropolitane e alla regione. La disciplina di tali enti è demandata alla legge regionale. Tali proposte segnano un superamento della riforma degli enti locali, attuata nel corso della XVII legislatura e culminata, poi, con l'approvazione della legge costituzionale 28 luglio 2016, n. 1, che ha modificato lo statuto della regione Friuli-Venezia Giulia, sopprimendo il livello di governo delle province e delineando un assetto istituzionale che contempla oggi solo due livelli di governo: la regione e i comuni. La proposta di legge costituzionale in esame prevede, in sintesi, la modifica della disciplina del referendum confermativo sulla legge sulla forma di governo e sistema elettorale regionale che viene interamente rimessa alla legge regionale, l'introduzione di un numero fisso di consiglieri regionali (49) - attualmente invece il numero è variabile e commisurato alla popolazione residente nel territorio regionale - e l'abrogazione di alcune disposizioni statutarie con finalità di manutenzione normativa. La grande innovazione, da cui l'attivazione del consiglio regionale, è però - come detto - quella che ruota attorno al nuovo assetto istituzionale, che prevede tre livelli di governo in luogo degli attuali due: la regione, gli enti di area vasta e i comuni. Nella semplificazione comunicativa, ciò è stato ribattezzato come il ritorno delle province, abolite in Friuli-Venezia Giulia, al termine di una campagna demagogica e anche iconoclasta che portò la maggioranza di allora - quando la prima novella richiamataci nel corso del dibattito fu approvata – a imporre l'abolizione delle province nel Friuli-Venezia Giulia, sulla base delle indicazioni dell'allora presidente Serracchiani e della sua maggioranza. Ad anni di distanza, il bilancio di quella riforma è apparso palesemente fallimentare. Il consiglio delle autonomie ha approvato, con due sole astensioni, la proposta della giunta Fedriga, fortemente sostenuta anche da Fratelli d'Italia. È il ripristino di uno strumento di governo del territorio, avvertito dai cittadini da sempre come, a livello regionale, presente e consapevole della propria funzione, e lo sarà sempre di più e di nuovo - possiamo dire - con una organizzazione che sarà al passo dei tempi ed espressione della volontà popolare con l'elezione diretta, verso la quale la sinistra ha dimostrato di essere sempre allergica, e ne abbiamo avuto riprova anche quest'oggi, in Aula. Preme soffermarsi brevemente sugli articoli. L'articolo 1 è stato introdotto nel corso dell'esame in sede referente, una novella rispetto alla proposta del consiglio regionale. Le finalità sono chiare, di pura manutenzione normativa, modificando l'articolo 5 dello statuto, che individua le materie in cui la regione esercita una potestà legislativa concorrente, sostituendo le parole “edilizia popolare” con “edilizia residenziale pubblica”, un aggiornamento linguistico più opportuno. La chiarezza del dettato statutario è considerata, ormai, come un requisito opportuno e fondamentale per sostenere i frequenti conflitti di competenza rispetto alle prerogative statali. Questi conflitti sono esplosi esponenzialmente dopo l'introduzione della riforma costituzionale, imposta al Parlamento dalla sinistra nel 2001. È la riforma da cui trae origine il potente dibattito sul tema delle autonomie, che ha impegnato anche l'attuale Parlamento - così come l'intero Paese -, sul tema della sua applicazione che, sostanzialmente, è quello dell'attuazione della autonomia differenziata. L'autonomia differenziata è l'attuazione - lo ricordiamo per l'ennesima volta -, con regole di garanzia, di quanto inserito nella riforma costituzionale del 2001 che, però, prevedeva quei principi senza alcuna regola di garanzia. I ricorsi da parte delle regioni autonome e dello Stato circa le rispettive competenze sono stati conseguenza negli anni della sempre più confusa distinzione di ruoli e funzioni fra l'uno e l'altro, legato proprio all'interpretazione dei ridefiniti ambiti di competenza con il forte condizionamento legato alle competenze che, nel tempo, la Corte costituzionale ha affermato o chiarito come trasversali, e come tali da attribuire all'uno o all'altro, secondo i principi dell'ordinamento della Repubblica e della sussidiarietà. Ha un valore speciale e particolare, quindi, la corretta e puntuale definizione degli ambiti di competenza esclusiva e concorrente nell'ambito degli statuti delle regioni a statuto speciale, per limitare la conflittualità di interpretazione costituzionale, da cui discendono anche difficoltà amministrative, ed è quanto ci ha ricordato il Vice Ministro nel suo intervento. Anche in questo senso può definirsi essere orientata la modifica introdotta. È il corpo, peraltro, principale di questa riforma, quindi, la regione torna ad assegnarsi il potere di costituire le cosiddette province (gli enti di area vasta), riparando alla riforma Serracchiani del 2016. Un passaggio politico, ma anche organizzativo interno e di recupero di una funzione della regione autonoma di particolare importanza e significato, anche nel contesto del dibattito nazionale sul ruolo delle province. L'articolo 3, introdotto in sede referente, invece modifica l'articolo 8 dello statuto, stabilendo che la regione esercita funzioni di programmazione, nonché funzioni amministrative nelle materie in cui ha potestà legislativa, a norma degli articoli 4 e 5, in conformità con i principi della Costituzione, evidentemente, e dello statuto. All'articolo 4, che modifica l'articolo 11 dello statuto, si afferma proprio il principio del ruolo amministrativo e funzionale delle cosiddette nuove province, che saranno titolari di funzioni proprie, individuate con legge regionale. L'articolo 5, introdotto nel corso dell'esame in sede referente, è un'ulteriore novella del testo presentato dal consiglio regionale e modifica l'articolo 12 dello statuto. Con le modifiche approvate dalla Commissione, si stabilisce che la legge su forma di governo e sistema elettorale possa essere sottoposta a referendum regionale confermativo, secondo una disciplina prevista da apposita legge regionale. Pertanto, sono abrogati gli attuali L'articolo 6 interviene sull'articolo 13 dello statuto e, analogamente a quanto previsto dalle leggi regolatrici dell'assetto istituzionale di altre regioni, stabilisce che il consiglio regionale si componga -come già richiamato - di un numero fisso di consiglieri (49). Avere un riferimento certo garantisce stabilità nel corso del tempo agli organismi rappresentativi, anche solo per i profili che riguardano la loro composizione. L'articolo 7 ha un valore centrale in questa riforma, garantendo un'entrata garantita per gli enti di area vasta, in modo da garantire la possibilità di sostenere le finalità di questa istituzione. Non può esistere ente senza certezza di risorse. L'articolo 8 fissa un altro criterio fondamentale che rivendichiamo, ossia gli enti di area vasta sono eletti direttamente dal popolo. Nessuna limitazione circa la volontà di riconsegnare questa realtà ai cittadini. Essi saranno enti autonomi con propri statuti, poteri e funzioni, secondo i principi fissati dalla Costituzione e dallo statuto, secondo la tradizione regionale. L'articolo 9 della proposta di legge costituzionale cancella dallo statuto speciale alcune norme che risultano superate in attuazione della clausola di maggior favore, di cui all'articolo 10 della legge costituzionale n. 3 del 2001, di riforma del titolo V della Parte II della Costituzione. È importante, oltre a ciò, la previsione della sottoposizione al controllo di legittimità costituzionale solo successivamente alla pubblicazione delle leggi regionali, secondo lo stesso modello applicato anche alle leggi dello Stato, con possibilità di ricorsi reciproci, eliminando ogni riferimento ai controlli di merito antecedenti all'approvazione e all'entrata in vigore delle medesime norme. I controlli di legittimità sono successivi e non sospendono l'efficacia della misura legislativa. Ma anche questa è un'innovazione già contenuta nella riforma del 2001 e di cui, oggi, di fatto, si prende atto. L'articolo 10, con una disposizione di coordinamento finale, prevede che agli enti di area vasta - come previsti nella riforma statutaria - si applichino, in quanto compatibili, le norme di attuazione statutaria previste per gli enti locali. Questo è il corpo della legge che, quindi, interviene secondo le prerogative e la volontà della medesima regione autonoma del Friuli-Venezia Giulia, che ha avviato la procedura nel ridefinire alcuni aspetti dello statuto, anche se centrale rimane il punto della ricostituzione degli enti di area vasta, delle province. Una riflessione particolare, però, va dedicata alla procedura che ha comportato la modifica del testo originario proposto dal consiglio regionale del Friuli-Venezia Giulia da parte della Commissione affari costituzionali. La procedura di riforma degli statuti prevede, per le iniziative parlamentari o di Governo, il trasferimento del medesimo testo al consiglio regionale interessato per l'espressione di un parere di merito, con la possibilità anche di segnalare obiezioni sostanziali rispetto all'iniziativa assunta per via parlamentare. Non è questo il caso, perché l'iniziativa è del consiglio regionale. Ma sul testo approvato dal consiglio regionale sono intervenute, in ogni caso, alcune modifiche attraverso l'approvazione di emendamenti, in alcuni casi anche di significativa importanza e, in alcuni casi, anche di ispirazione della stessa politica regionale. La questione è stata ampiamente affrontata in Commissione in sede referente per approfondire tutti gli aspetti legati a eventuali obblighi connessi all'espressione di pareri da parte del consiglio regionale sulle modifiche introdotte in sede parlamentare. Obblighi che non sono fissati da norme, ma che le buone prassi parlamentari hanno, in un certo senso, inteso rappresentare, garantendo la manifestazione di una particolare attenzione ai ruoli dei diversi livelli istituzionali coinvolti, quello parlamentare e quelli regionali delle regioni a statuto speciale. È il caso richiamato nel corso dei lavori in Commissione, relativo all'esame presso la Commissione affari costituzionali del Senato, nel corso della XVII legislatura - già richiamato, peraltro -, riguardanti modifiche alla legge costituzionale del 31 gennaio 1963, cioè lo statuto e prima del conferimento del mandato al relatore, allora, si era svolto un breve dibattito circa la necessità, a seguito di alcune modifiche introdotte dalla Commissione sul testo trasmesso dal consiglio regionale, di trasmettere il testo modificato allo stesso consiglio regionale per l'acquisizione di un parere. Ciò in ossequio al principio della leale collaborazione, ma anche - e cito il resoconto dei lavori della Commissione affari costituzionali del Senato del 6 maggio 2015 - al fine di non correre il rischio per le regioni di subire una modifica statutaria non preventivamente concordata. Tuttavia, risulta, dai medesimi verbali acquisiti, che la Commissione affari costituzionali del Senato avesse poi conferito, nella stessa seduta in cui si era svolto il dibattito sopra richiamato, il mandato al relatore a riferire in Assemblea ritenendosi, quindi, alla fine, che vi fosse da parte del Parlamento una competenza piena nell'approvazione delle leggi costituzionali per l'adozione degli statuti speciali. Questa vicenda rappresenta perfettamente un caso di scuola o, meglio, ha generato una sensibilità verso il tema. Appare trasparente il criterio per cui le iniziative di modifica degli statuti delle regioni a statuto speciale appartengono tanto al Governo, quanto al Parlamento, quanto ai consigli regionali interessati: tutti possono agire. Sulle iniziative parlamentari interviene il parere sul testo originario da parte dei consigli regionali interessati. Sulle modifiche apportate dal Parlamento sovrano non sono previste norme di coordinamento con le regioni interessate, le prassi parlamentari hanno manifestato, come evidenziato dal dibattito che ho sopra richiamato, una fortissima attenzione, in ogni caso, verso l'esigenza di massima cautela, verso modifiche ritenute opportune in sede parlamentare - sede parlamentare che, d'altronde, non può limitare i propri poteri sovrani - ma non coordinate con le regioni. Il richiamato episodio del 2015 non è rimasto estraneo anche al dibattito successivo, tanto da avere generato Possiamo, Presidente, con questo, rivendicare l'efficacia di un approccio improntato al dialogo, benché non vincolato, fra l'autonomia e le istituzioni parlamentari nazionali, rivolto nell'autentico spirito di leale collaborazione a rafforzare gli strumenti e le opportunità regionali, come elemento di crescita per l'intera Nazione, somma di tutte le realtà locali in cui sono comprese quelle speciali. È con questo spirito che, non solo, salutiamo la scelta del consiglio regionale, del Friuli-Venezia Giulia, di avere intrapreso coraggiosamente - sottolineo - la strada di un rafforzamento attraverso gli enti di area vasta del rapporto fra cittadini e istituzioni, ma anche la condivisione che sta prendendo forma nelle Aule parlamentari di questo processo che vede protagonista la regione. Non c'è contraddizione e non c'è mai contrapposizione fra ruoli, funzioni e spinta all'innovazione delle regioni rispetto al ruolo di garanzia esercitato dalle istituzioni nazionali, perlomeno così dovrebbe essere. Mai come in questo caso, questa perfetta sintesi di volontà sta prendendo forma. E mi permetta, Presidente, di esprimere l'orgoglio che, al principio di questo mio intervento, avevo inteso mostrare, rispetto alla grande responsabilità che in questo momento ci stiamo assumendo come legislatori a cui è assegnato il dovere di rappresentare l'intera Repubblica, compreso il sistema delle autonomie, anche quelle speciali, nello scrivere una pagina importante nella riforma di un altrettanto importante mattone su cui è costruita la nostra Repubblica: lo statuto di autonomia del Friuli-Venezia Giulia.

# Repliche - A.C. 976-A

## Intervento di "RAMPELLI Fabio" - "FDI" - ("Presidente")

. Ha facoltà di replicare la relatrice, deputata Simona Bordonali, che rinuncia. Ha facoltà di replicare la Vice Ministra Gava, che rinuncia. Il seguito del dibattito è rinviato ad altra seduta.

