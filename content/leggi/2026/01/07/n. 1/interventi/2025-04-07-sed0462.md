# Seduta completa - Seduta 0462

**Data:** lunedì 7 aprile 2025

**Seduta:** 0462

**Anchor ID:** `tit00040.int00010, tit00040.sub00010.int00010, tit00040.sub00010.int00020, tit00040.sub00010.int00040, tit00040.sub00010.int00060, tit00040.sub00010.int00080, tit00040.sub00010.int00100, tit00040.sub00010.int00120, tit00040.sub00010.int00130, tit00040.sub00020.int00010, tit00040.sub00030.int00010, tit00090.int00010`

**Numero di interventi:** 12

---

## Intervento 1: Fabio Rampelli

Avverto che lo schema recante la ripartizione dei tempi è pubblicato in calce al vigente calendario dei lavori dell'Assemblea . L'ordine del giorno reca la discussione della proposta di legge n. 1621-A: “Modifiche alla legge 14 gennaio 1994, n. 20, e altre disposizioni nonché delega al Governo in materia di funzioni della Corte dei conti e di responsabilità amministrativa e per danno erariale” e dell'abbinata proposta di legge n. 340.

---

## Intervento 2: Fabio Rampelli

I presidenti dei gruppi parlamentari MoVimento 5 Stelle e Partito Democratico-Italia Democratica e Progressista ne hanno chiesto l'ampliamento. Le Commissioni I (Affari costituzionali) e II (Giustizia) si intendono autorizzate a riferire oralmente. Ha facoltà di intervenire la relatrice per la Commissione affari costituzionali, deputata Sara Kelany. . Dichiaro aperta la discussione sulle linee generali.

---

## Intervento 3: Sara Kelany

, Relatrice per la I Commissione. Grazie, Presidente, mi limito, in questa fase, a un doveroso ringraziamento. Vorrei ringraziare gli uffici della I e della II Commissione per il lavoro enorme che hanno fatto su questo provvedimento; come è loro solito, sono stati sempre molto precisi e attenti. Voglio ringraziare il Vice Ministro Sisto e il Sottosegretario Delmastro, che hanno seguito da presso questo provvedimento, e il collega correlatore Pietro Pittalis, con il quale abbiamo lavorato ad un provvedimento che si è appalesato come una pietra angolare nell'arco logico delle riforme che stanno interessando l'ambito della giustizia, riforme che si sono rese necessarie soprattutto con riferimento alla giustizia contabile anche a seguito della nota sentenza n. 132 del 2024 della Corte costituzionale, che ha messo in evidenza alcune criticità, che, con questo provvedimento, siamo andati finalmente a sanare. Pertanto, Presidente, non mi dilungo; rimetto qualunque altra valutazione all'esame successivo dell'Aula, durante la fase emendativa e delle dichiarazioni di voto, e le chiedo, Presidente, l'autorizzazione al deposito della relazione.

---

## Intervento 4: Francesco Michelotti

Condivido l'impostazione e le parole della relatrice Sara Kelany, allorquando ha detto che questo provvedimento recepisce un'importante sentenza della Corte costituzionale, la n. 132 del 2024, perché aveva dato un'indicazione che finalmente il legislatore - la maggioranza di centrodestra - ha voluto recepire. Oggi, finalmente, con questo provvedimento, con questa norma, grazie anche all'ottima intuizione del presentatore, l'onorevole Ministro Tommaso Foti, che vogliamo ringraziare, mettiamo fine alla deleteria paura della firma. Oggi, lo Stato si schiera accanto ai coraggiosi amministratori, sindaci e assessori, che portano spesso un fardello importante, fatto anche di spauracchi, e che, per la paura della firma, a volte bloccano e ingessano le amministrazioni. Oggi vogliamo mettere un fermo, uno stop, annullare quella burocrazia difensiva che purtroppo ha costituito una sorta di Noi siamo davanti a un quadro in cui proprio la stessa Corte dei conti ci ha ricordato che nei processi anche per danno erariale troppo spesso accade che ci siano assoluzioni; abbiamo, anzi, il 60 per cento dei casi che si concludono con l'assoluzione determinata dall'infondatezza delle accuse. Occorreva, quindi, mettere un punto e noi lo abbiamo messo. Lo abbiamo messo per stare dalla parte di chi agisce con competenza e abnegazione, ma, soprattutto, l'abbiamo messo perché questo non significa retrocedere di fronte ai principi fondamentali di legalità e di responsabilità, perché viene tracciata in maniera più importante e precisa la responsabilità erariale, distinguendo le condotte dolose o gravemente colpevoli dalle altre. Proprio l'articolo 1 di questa legge prevede una chiara delimitazione della colpa grave e prevede che, d'ora in avanti, il giudice contabile, nei casi di danno causato senza dolo né arricchimento illecito, dovrà esercitare il cosiddetto potere riduttivo, quindi la possibilità di una riduzione fino a un massimo del 30 per cento per i risarcimenti, e poi, ancora, l'introduzione di un principio molto importante dal forte valore di civiltà giuridica: il principio secondo cui la buona fede degli amministratori politici si presume fino a prova contraria. Il centrodestra ha sempre ritenuto che gli amministratori, i sindaci, coloro che si impegnano per il proprio territorio, il proprio comune, la propria Nazione siano persone rette, probe, animate da uno spirito sincero di dedizione. Purtroppo, spesso viene detto il contrario. Noi, con questo provvedimento, ci schieriamo in modo chiaro e netto verso tutte quelle persone, tutti quegli amministratori che hanno dimostrato in questi anni di perseguire il bene comune, anche facendo scelte complicate. Un altro aspetto molto qualificante di questo provvedimento è quello che riguarda la nuova funzione consultiva della Corte dei conti, che sarà chiamata ad esprimere pareri preventivi su questioni giuridiche concrete, con particolare riguardo al PNRR. Noi abbiamo un'emergenza: quella di mettere a terra le risorse del PNRR, che spesso sono paralizzate, purtroppo, dallo spauracchio della firma della Corte dei conti. Oggi, con l'articolo 4, noi, con questa norma Tante sono le norme previste, importanti: il provvedimento non solo conserva pienamente - come ho detto - la punibilità per il dolo e per l'arricchimento, ma introduce anche sanzioni più gravi, a testimonianza di un impegno serio e deciso verso la legalità. Penso, ad esempio, a misure innovative che al tempo stesso, però, questo provvedimento introduce, come l'obbligo di assicurazione per i dirigenti che maneggiano il denaro pubblico e, quindi, una garanzia ulteriore per lo Stato di poter recuperare, eventualmente, le risorse che sono state indebitamente sottratte. È un provvedimento, quindi, molto equilibrato, che, da una parte, tutela la legalità e la responsabilità, dall'altra, però, tende la mano a chi serve onestamente e giustamente lo Stato, a tutti i livelli, soprattutto nelle amministrazioni locali. Presidente, leggendo l'ennesimo attacco di una parte della magistratura, anche oggi l'Associazione nazionale magistrati attacca questo provvedimento e chiede un ripensamento. Addirittura, qualcuno ha parlato di un provvedimento che andrebbe a disincentivare l'etica pubblica; qualcuno ha detto che con questo provvedimento si innescherebbero processi di deresponsabilizzazione. Ma davvero si crede che i sindaci, gli assessori, gli amministratori locali abbiano bisogno di una pistola puntata alla tempia per fare il proprio dovere o per rispettare le leggi o per perseguire il bene e l'utilità più importante per la propria comunità? Quello che alcuni non hanno capito, anche fra i magistrati, è che i nostri sindaci, i nostri assessori, i nostri amministratori, la stragrande, la quasi totalità di essi, agiscono perché mossi da un sentimento e da uno spirito di vero trasporto e dedizione verso la propria terra e si impegnano per il proprio comune, il proprio territorio, animati da questo spirito di servizio, che li porta anche a portare un fardello importante, quello che fino ad oggi hanno portato, fatto di paure, fatto di timori, fatto di avere paura anche di firmare: starò facendo la cosa giusta oppure no? Ecco, oggi lo Stato, con questo provvedimento, dichiara di essere amico di chi serve onestamente e giustamente la propria terra, il proprio comune, la propria pubblica amministrazione, ma è altrettanto severo e rigido nei confronti di chi colpevolmente ne infrange le leggi La delega al Governo - e concludo, Presidente -, prevista dall'articolo 3, va in questa direzione. Noi siamo sicuri che il Governo - e ringrazio anch'io il Sottosegretario Andrea Delmastro (FDI). Grazie, signor Presidente. Onorevoli colleghi, ci apprestiamo a discutere su un provvedimento di grande importanza, che è frutto di un lavoro serio di approfondimento in Commissione. Voglio prima di tutto ringraziare sentitamente i relatori, l'onorevole Sara Kelany e l'onorevole Pietro Pittalis - I e II Commissione -, ma anche i presidenti delle Commissioni, onorevoli Pagano e Ciro Maschio, per il grande lavoro che è stato fatto in sede referente, con oltre 26 personalità audite fra esperti e giuristi, personaggi che hanno potuto ricostruire, in maniera autentica, un provvedimento meditato e su cui si è lavorato molto.

---

## Intervento 5: Valentina D'Orso

Non bastava, evidentemente, al Governo Meloni smontare pezzo per pezzo la normativa anticorruzione, abolire l'abuso d'ufficio per dare mani libere a raccomandazioni, favoritismi, affidamenti diretti ad amici, parenti e sodali; non bastava spuntare le armi della magistratura ordinaria, indebolendo le intercettazioni; non bastava intimidire la stampa con la “legge bavaglio”; non bastava silenziare il dissenso con il decreto-legge Sicurezza. Oggi la scure del Governo Meloni, che non tollera controlli e critiche, si abbatte, con questo provvedimento, sulla giustizia contabile e sull'intero sistema dei controlli posto a presidio del buon andamento, dell'imparzialità dell'azione amministrativa, ma, soprattutto, posto a presidio di una corretta ed efficiente gestione delle risorse pubbliche, che - ricordo a me stessa - sono il frutto delle tasse pagate dai cittadini italiani. Questa proposta di legge, pur nascendo di iniziativa parlamentare, reca la prima firma di Tommaso Foti, oggi Ministro per gli Affari europei, il PNRR e le politiche di coesione. Proprio colui che dovrebbe presiedere alla corretta messa a terra dei 209 miliardi di euro portati dal presidente Conte in Italia sarà l'autore della normativa che porterà, invece, al collasso dell'organo - la Corte dei conti - preposto proprio al monitoraggio, al supporto, al controllo nella gestione anche di quei fondi. Un paradosso. Ma veniamo al merito e spieghiamo ai cittadini che ci ascoltano perché questa proposta di legge per noi è pericolosa e dannosa per le casse dello Stato e per la collettività intera. Tocca a me entrare un po' nel dettaglio, visto che neanche i relatori ci hanno messo la faccia per illustrare a quest'Aula i contenuti di questo provvedimento. Andiamo, quindi, nel dettaglio. Intanto, attua un inaccettabile e spregiudicato ridimensionamento della responsabilità erariale. Facendo cosa? Facendo, innanzitutto, una ridefinizione della colpa grave, della responsabilità per colpa grave, in modo da circoscrivere oltremodo le condotte rilevanti che comporteranno una contestazione di responsabilità. Che vuol dire? Che amministratori, dirigenti, funzionari e dipendenti che maneggiano risorse pubbliche saranno chiamati a rispondere del danno prodotto alle casse dello Stato solo quando avranno violato manifestamente delle norme di diritto, in caso di travisamento del fatto e in pochi, pochissimi altri casi. Non risponderanno mai per negligenza, imprudenza o imperizia. Peraltro, non possiamo tacere che la definizione di colpa grave, che si intende introdurre con questo provvedimento, si discosta da quella pure fissata da voi nel nuovo codice dei contratti pubblici. Quindi, si avranno due regole diverse da applicare ad una singola fattispecie concreta, quando il danno erariale discenda - come spesso alla fine accade - da un contratto di appalto o di affidamento sottoscritto da una pubblica amministrazione. Un bel corto circuito, un bel pasticcio; altro che chiarezza delle norme da applicare, che dovrebbe essere il primo presidio Addirittura, con riferimento agli accordi di conciliazione nel procedimento di mediazione o in sede giudiziale e nelle transazioni in materia tributaria, la responsabilità, d'ora in poi, sarà limitata esclusivamente ai fatti e alle omissioni commessi con dolo. Cioè, la colpa grave sparisce. I rappresentanti delle pubbliche amministrazioni che metteranno la firma su quegli accordi non risponderanno mai per colpa grave, neppure quando, ad esempio, il risarcimento riconosciuto alla controparte risulti sproporzionato rispetto al danno effettivamente documentato oppure quando, nelle transazioni fiscali, la pubblica amministrazione accordi alla controparte una riduzione del debito tributario assolutamente irragionevole. Inoltre, non poteva mancare un salvacondotto C'è poi un nuovo regime della prescrizione - tra l'altro, la prescrizione è un argomento a voi pure tanto caro - dell'azione di responsabilità erariale. Questa norma stabilisce che la prescrizione di cinque anni decorrerà dal verificarsi del fatto, indipendentemente dal momento in cui la pubblica amministrazione o la Corte dei conti ne abbiano conoscenza, e questo anche in caso di occultamento doloso del danno, quando l'occultamento si è realizzato con una condotta omissiva. Questo state scrivendo e non so se ve ne siete resi conto Ma la norma che farà letteralmente saltare i conti dello Stato è quella che prevede il contenimento del risarcimento che può essere richiesto all'amministratore, dirigente, funzionario o dipendente che abbia causato un danno alle casse dello Stato, al massimo entro il doppio della retribuzione o dell'indennità lorda annuale che quel soggetto percepisce e questo a prescindere dall'entità del danno che l'amministratore, dirigente o funzionario produca all'erario: magari il danno è di centinaia di migliaia di euro; magari il danno è di milioni di euro, ma il dipendente pubblico può dormire sonni tranquilli perché risarcirà sempre con poche migliaia di euro. O meglio: non sarà neanche il dipendente a far uscire i soldi dalle sue tasche perché, in forza della norma che rende obbligatoria la stipula di una polizza assicurativa per tutti coloro che gestiscono risorse pubbliche, saranno le compagnie assicuratrici a pagare. Allora, io mi chiedo e vi chiedo: ma, quindi, con questo abbattimento, con questa notevole riduzione del danno risarcibile, a chi state facendo il favore? Alle compagnie e alle imprese di assicurazioni, perché avete pure introdotto l'azione diretta e, quindi, il dipendente pubblico neanche si dovrà costituire in giudizio Poi, c'è la norma che porterà al definitivo collasso della Corte dei conti, che tanto vale, magari, si poteva proprio abolire e facevate prima: il meccanismo di silenzio-assenso in combinato disposto con l'estensione di tutti quei provvedimenti che a richiesta le pubbliche amministrazioni sottoporranno per il parere preventivo alla Corte dei conti. Cosa voglio dire? Voglio dire che voi avete introdotto un meccanismo per cui tutte le pubbliche amministrazioni possono inondare di richieste di pareri la Corte dei conti e se la Corte dei conti non risponderà entro il termine perentorio che le viene assegnato cosa succederà? Silenzio vale assenso, anche se quell'atto non è stato sottoposto realmente all'esame della Corte dei conti perché non c'è stato il tempo per farlo, perché non mettete, tra l'altro, neanche un magistrato contabile in più - quindi, è pure questa la vostra scelleratezza - e inonderete la Corte dei conti di pareri che non riuscirà a dare nei termini ma, anche laddove non ci sarà nessuna espressione di parere, quell'atto sarà salvo e salverà chi ha posto la firma su quell'atto, che sarà totalmente irresponsabile rispetto ad un eventuale danno che provocherà con il provvedimento stesso. Quindi, questo state facendo. Non ampliate la pianta organica della magistratura contabile e del personale amministrativo a supporto, ma li fate inondare di pareri e fate sì che non siano messi neanche nelle condizioni per darli e che, con un meccanismo di silenzio-assenso, ci sia un condono tombale (che a voi piace tanto) su tutti gli atti e i provvedimenti di gestione di risorse pubbliche. In ultimo, non posso non soffermarmi sulla totale riscrittura dell'assetto della Corte dei conti, sia con riguardo all'articolazione territoriale che all'articolazione delle funzioni che state facendo. Fate saltare tutte le sezioni regionali e parlate di presìdi territoriali, ma non si sa esattamente la geografia giudiziaria - potremmo dire - come sarà ripartita. Quello che noi sappiamo è che toglierete dei presìdi di legalità, evidentemente, dai territori. Quello che noi sappiamo è che state introducendo tutti i vostri feticci anche in questa riscrittura, perché ci sarà il divieto di passaggio delle funzioni da requirenti e giudicanti (quindi, quello che vi piace tanto) e ci sarà un super procuratore generale che avrà i super poteri, perché potrà avocare a sé qualsiasi cosa e potrà paralizzare tutte le inchieste dei procuratori territoriali. Come ho già detto in Commissione, chiaramente l'idea è quella di condizionare in qualche modo una persona, il super procuratore generale - lo chiamerò io -, per condizionare poi le inchieste di natura contabile su tutto il territorio nazionale. Non c'è dubbio che questo provvedimento sia l'emblema di un arretramento dell'etica pubblica. Non c'è dubbio che a farne le spese saranno i cittadini, perché ricordo a me stessa che tutte le risorse sperperate, investite male o perse si traducono in servizi pubblici più scadenti: meno istruzione, meno sanità, meno lavoro, meno tutto. Tutti i servizi pubblici a cui i cittadini hanno diritto - perché è un diritto - vedranno praticamente il collasso, perché voi sperperate non recuperando più le risorse pubbliche che sono state mal gestite dagli amministratori. Questo state facendo, ma del resto non ci possiamo neanche meravigliare perché sappiamo che siete un Governo che vuole spendere in armi e mai in istruzione, sanità o lavoro. Quindi, mi sembra coerente con tutta la vostra condotta (M5S). Grazie, Presidente. Anche oggi ci troviamo a dover denunciare in quest'Aula l'ennesima brutta pagina per questo Paese che il Governo Meloni sta scrivendo, l'ennesimo inno all'impunità per politici, vertici delle pubbliche amministrazioni, e all'irresponsabilità per tutti coloro che maneggiano risorse pubbliche. Insomma, l'ennesima controriforma della giustizia a spese sempre e solo dei cittadini onesti.

---

## Intervento 6: Andrea Gentile

La Costituzione ha riconosciuto il ruolo fondamentale della Corte dei conti, come ribadito recentemente anche dal Presidente della Repubblica, Sergio Mattarella, quale organo di rilevanza costituzionale, posto al servizio anche dello Stato-comunità e garante imparziale della corretta gestione delle risorse pubbliche. Con tale provvedimento si introducono alcune modifiche alla normativa vigente in materia di responsabilità amministrativa, nonché in materia di controllo preventivo di legittimità e riguardo alla funzione consultiva spettante alla Corte dei conti, con particolare riferimento ai contratti pubblici per l'attuazione del PNRR. Nell'individuare gli elementi costitutivi della responsabilità erariale, si evidenziano i casi in cui la nozione di colpa grave risulta essere integrata da particolari condotte: dalla violazione manifesta delle norme di diritto applicabili, dal travisamento del fatto, dall'affermazione di un fatto la cui esistenza è incontrastabilmente esclusa dagli atti del procedimento, dalla negazione di un fatto la cui esistenza risulta incontrastabilmente dagli atti del procedimento. Viene stabilito ancora che, ai fini della determinazione dei casi in cui sussista la violazione manifesta di norme di diritto applicabili, debba tenersi conto in particolare del grado di chiarezza e di precisione delle norme violate, nonché dell'inescusabilità e della gravità dell'inosservanza. Si esclude, ancora, che possa configurarsi una colpa grave a fronte della violazione o dell'omissione determinate dal riferimento a indirizzi giurisprudenziali prevalenti o a pareri delle autorità competenti. Altresì la gravità della colpa è esclusa quando il fatto dannoso tragga origine, oltre che da un atto sottoposto a visto e a registrazione in sede di controllo preventivo di legittimità, anche dagli atti richiamati e allegati che costituiscono il presupposto logico e giuridico dell'atto sottoposto a controllo. Il dettato normativo poi esclude del tutto la responsabilità per colpa grave non solo in caso di conclusione di accordi di conciliazione nel procedimento di mediazione o in sede giudiziale da parte dei rappresentanti delle amministrazioni pubbliche, ma anche in caso di conclusione di procedimenti di accertamento con adesione, di accordi di mediazione, di conciliazioni giudiziali e di transazioni fiscali in materia tributaria. In questi casi, la responsabilità è limitata solo ai fatti e alle omissioni commessi con dolo. Viene, ancora, ampliato il novero dei contratti di appalto sottoponibile al controllo preventivo di legittimità della Corte dei conti, in cui rientrano i provvedimenti di aggiudicazione, anche provvisori, e i provvedimenti conclusivi delle procedure di affidamento che non prevedono l'aggiudicazione relativi ai contratti connessi all'attuazione del Piano di ripresa e resilienza così come del Piano nazionale per gli investimenti complementari al PNRR. Il provvedimento in questione reca poi un'ampia delega al Governo a riscrivere in 12 mesi l'organizzazione centrale e territoriale della magistratura contabile, secondo determinati principi e criteri direttivi. Nella delega sono previsti diversi obiettivi, in uno quello di razionalizzare il quadro normativo della magistratura contabile e di rivedere le disposizioni che regolano l'accesso a questo settore, introducendo anche Altro punto di interesse della riforma è dato dalla previsione che va a contrastare la cosiddetta paura della firma. Secondo tale disposizione, in caso di atti che rientrano nella competenza propria degli uffici tecnici o amministrativi, la responsabilità non si estende ai titolari di organi politici che in buona fede li abbiano approvati o ne abbiano autorizzato o consentito l'esecuzione, con le sole eccezioni del dolo o di schiaccianti elementi posti in senso contrario alla buona fede, che sarà sempre presunta fino alla prova del suo opposto. Il risarcimento del danno erariale, poi, al di fuori dei casi di danno cagionato con dolo o di illecito arricchimento, non potrà superare la misura del 30 per cento del pregiudizio accertato e il doppio della retribuzione nel caso di dipendenti pubblici, del corrispettivo o dell'indennità percepiti per il servizio reso all'amministrazione o per la funzione o l'ufficio svolti, che hanno causato il pregiudizio. L'avvenuto spontaneo pagamento di ogni importo indicato nella sentenza definitiva di condanna determinerà la cessazione di ogni altro effetto accessorio della stessa. Ritengo sia un elemento di particolare pregnanza, dal momento che la condanna non avrà effetto ad esempio sulle progressioni di carriera, non pregiudicando sotto tale profilo il Viene, ancora, prevista l'applicazione di una sanzione pecuniaria sulla base della gravità della colpa nei confronti del pubblico ufficiale responsabile di un ritardo superiore al 10 per cento rispetto al tempo stabilito per la conclusione dei procedimenti connessi al PNRR ovvero al PNC. Resta salvo in ogni caso, in tal caso, l'eventuale esercizio dell'azione per responsabilità erariale. Infine, da ultimo, si modifica la disciplina concernente la responsabilità civile degli avvocati e dei procuratori dello Stato, estendendo a questi ultimi i principi e le limitazioni previste per la responsabilità civile dei magistrati. Tale disciplina trova applicazione anche nei casi di responsabilità erariale degli avvocati e dei procuratori dello Stato. E, ancora, un passaggio importante: è quanto mai opportuno segnalare che il provvedimento in questione si muove in aderenza al portato interpretativo di cui alla sentenza n. 132 del 17 luglio 2024, con la quale la Corte costituzionale, respingendo le censure di illegittimità costituzionale sollevate nei confronti della disposizione sul cosiddetto scudo erariale, ha svolto un'analisi ricostruttiva dell'evoluzione dei caratteri della responsabilità amministrativa in particolare sotto il profilo dell'elemento psicologico ed ha rilevato, proprio alla luce del contesto istituzionale, giuridico ed economico, l'esigenza di una complessiva revisione della sua disciplina da parte del legislatore, ponendo l'attenzione su alcuni possibili ambiti di intervento. La Corte, in questo senso, nell'ottica di una tutela di interessi di rilievo costituzionale e nel peculiare contesto dato dalla crisi Orbene, alla luce di questi elementi evidenziati, ci troviamo davanti ad una riforma non più procrastinabile. Non è più procrastinabile nell'ottica di velocizzare l'agire amministrativo, non è più procrastinabile poiché i pubblici amministratori devono essere liberi dal timore di assumere responsabilità nell'interesse collettivo. Tale provvedimento, dopo un approfondito iter seguito nelle Commissioni riunite affari costituzionali e giustizia (i cui colleghi ringrazio; ringrazio il presidente Pagano, ringrazio il presidente della Commissione giustizia, così come i relatori del provvedimento), pone le basi per un'amministrazione più efficiente e dinamica, puntando poi a modernizzare il ruolo della Corte, rafforzandone la funzione di supporto agli amministratori pubblici e non intaccandone, ma, anzi, viepiù, potenziandone il ruolo originario di sostegno all'azione della pubblica amministrazione in funzione consultiva e di controllo. La Corte dei conti, in ossequio a tale costrutto legislativo, sarà dunque sempre più orientata ad un ruolo Tale innovazione legislativa si innesta, dunque, in definitiva, nel più ampio solco liberale di riforme che connotano l'azione di questo Governo a garanzia del cittadino e dei soggetti che operano nell'ambito della pubblica amministrazione; quelle grandi riforme che la Nazione aspetta da decenni, da sempre propugnate con forza dal nostro movimento politico e che gli italiani hanno chiesto alla coalizione di centrodestra di realizzare per restituire all'Italia l'autorevolezza, il prestigio e la centralità che merita anche sul proscenio internazionale. Per tali ordini di ragioni, annuncio dunque con convinzione il voto favorevole di Forza Italia su questo provvedimento (FI-PPE). Colleghi e colleghe, la riforma della pubblica amministrazione figura tra i principali ambiti d'intervento normativo più recenti, in grado di esplicare particolari e decisivi effetti in ordine alla ripresa economica del nostro Paese. Un importante tassello che si inserisce in tale più ampio disegno innovatore è rappresentato dalla disciplina dedicata alle funzioni svolte dalla Corte dei conti. L'obiettivo del testo oggi all'attenzione di quest'Aula è quello di un provvedimento che aiuti la pubblica amministrazione ad essere più efficace ed efficiente, attivando un dialogo proficuo e necessario tra quest'ultima e la Corte dei conti, ovvero tra due rilevanti soggetti che devono cooperare al fine comune di ridurre i tempi che segnano l'azione del decisore amministrativo.

---

## Intervento 7: Andrea Casu

Intervengo a nome del gruppo del Partito Democratico su questa proposta, sulla proposta Foti ed altri, e vedremo, come abbiamo già affrontato nei lavori di Commissione e come avremo modo ulteriormente di approfondire in Aula, come, a nostro avviso, questa proposta incida profondamente e incida negativamente sul funzionamento della Corte dei conti. Ma, visto che oggi è il 7 aprile del 2025, non possiamo ignorare, non possiamo fare finta di nulla di fronte a quello che sta avvenendo nel nostro Paese, in cui si inserisce anche questo nostro confronto, perché sabato scorso, alle ore 6, ora italiana, sono entrati in vigore i dazi di Trump, sono state colpite pesantemente le imprese italiane, le lavoratrici e i lavoratori italiani. Da questo punto di vista è assolutamente urgente capire cosa intenda fare il Governo Meloni, perché il fatto che la Borsa di Milano stia perdendo più delle altre è perché tutti percepiscono quella che è l'impreparazione del nostro Governo di fronte a questo cambiamento. E noi pensiamo che, oltre a discutere in quest'Aula dell'ennesimo attacco che avete deciso di sferrare all'indipendenza della magistratura, oltre che continuare a confrontarci - lo faremo nelle prossime ore sull'iniziativa che avete voluto portare avanti con il decreto Sicurezza - su tutti gli altri temi, il futuro delle migliaia e migliaia di lavoratrici e lavoratori che rischiano di perdere il lavoro e delle imprese che rischiano di perdere opportunità, proprio legate a questa scelta, debba essere affrontato, anche in sede istituzionale. Invece qual è la priorità del Governo? È assestare un altro colpo all'indipendenza della magistratura, mostrare, ancora una volta, i muscoli contro la giurisdizione autonoma e indipendente e, ancora una volta, nel confezionare questo intervento voluto dalla maggioranza di destra e dal Governo, portare in Aula un intervento radicale sul sistema giudiziario, senza che maggioranza e Governo abbiano sentito l'esigenza di aprire un confronto con le opposizioni, dopo aver respinto tutte le proposte di merito formulate dall'opposizione, dopo aver mostrato assoluto e totale disinteresse verso le critiche circostanziate che sono state mosse a questo provvedimento da esperti, certamente, non sospettabili di estremismo o accanimento contro il Governo. Io mi unisco ai ringraziamenti nei confronti dei funzionari della Camera, di tutte le donne e gli uomini che hanno lavorato su questa proposta di legge e su tutte le iniziative su cui abbiamo modo di confrontarci in questa sede. Sono giusti e sottoscrivo i ringraziamenti che sono stati fatti ai soggetti auditi, alle relazioni e alle memorie che ci hanno consegnato, però non serve a niente portare avanti questi ringraziamenti, se poi ciò che è scritto in queste memorie non viene letto, se ciò che viene consigliato non viene in alcun modo preso in considerazione, poi, nei testi che andiamo a votare. E questo intervento è, di fatto, l'ennesima azione di una destra italiana mossa da un pregiudizio ideologico contro la magistratura, un'ennesima azione di attacco e picconamento alla giurisdizione italiana - in questo caso, quella contabile -, un nuovo - lo vogliamo ribadire - attacco al principio di separazione dei poteri. Questo intervento è mosso da questo pregiudizio, un pregiudizio che coglie e che tocca soprattutto gli organi di controllo, da una cosiddetta allergia ai controlli, che vediamo ricorrere in tanti interventi. Ricordiamo bene quanto fastidio sia stato mostrato, ad esempio, dal Governo dinnanzi alle critiche sul Piano nazionale di ripresa e resilienza rilevate dalla Corte dei conti e i fatti di oggi, con il Governo che cerca disperatamente il rinvio sul Piano nazionale di ripresa e resilienza, dimostrano che quelle critiche della Corte meritavano rispetto e non un fallo di reazione, che si concretizza oggi con il provvedimento che arriva in Aula. Forse, se invece di dedicarsi a questo progetto ci si fosse dedicati a capire cosa era contenuto in quelle critiche, non saremmo nella situazione di difficoltà, sul Piano nazionale di ripresa e resilienza, in cui ci troviamo oggi come Paese. Se fosse stato un intervento finalizzato a modernizzare la Corte dei conti o a semplificare le procedure nell'interesse della pubblica amministrazione, come abbiamo sentito in alcuni degli interventi che mi hanno preceduto in quest'Aula, ci avreste trovato disponibili al confronto, ma se l'obiettivo è un altro, ossia demolire la Corte dei conti, non potrete mai averci dalla vostra parte. La riforma della Corte dei conti, nonostante la sua enorme rilevanza, non è stata ancora oggetto di un'adeguata attenzione del dibattito pubblico, sia per la natura anche molto tecnica che caratterizza l'intervento, sia perché l'attenzione è già molto concentrata su provvedimenti certamente anch'essi particolarmente rilevanti, quali, in particolare, quello relativo alla separazione delle carriere giudicante e requirente della magistratura ordinaria e, in generale, sugli attacchi del Governo alla magistratura indipendente. Ma anche questo intervento è ispirato dalla medesima filosofia e sarà nostro compito denunciare, anche fuori da quest'Aula, il taglio pericoloso che nasconde questo intervento rispetto all'esigenza dei cittadini di avere una pubblica amministrazione che spende bene le sue risorse e non dilapida i quattrini messi a disposizione dal sacrificio dei contribuenti. Ribadiamo, non saremmo stati ostili a verificare le esigenze di snellimento e di maggiore chiarezza della materia con l'obiettivo di consentire ai dipendenti pubblici di agire con serenità e di essere avvantaggiati da un proficuo dialogo con la Corte dei conti. Ricordo che, in tal senso, il Partito Democratico ha avanzato, in questa e in altre occasioni, proposte di modifica del testo unico degli enti locali, al fine di intervenire sulla responsabilità amministrativa, contabile e penale dei dipendenti pubblici. Tuttavia, la proposta di legge voluta dalla maggioranza, invece di corrispondere alle esigenze di snellimento a favore di una maggiore efficacia dell'azione amministrativa, realizza un colpo di spugna, cambiando il volto della magistratura contabile e ledendo i principi costituzionali dell'indipendenza e del divieto di gerarchizzare i ruoli del singolo magistrato. Quanto ai diversi profili di legittimità costituzionale del provvedimento, rinvio, per un esame puntuale, ai contenuti della questione pregiudiziale che il nostro gruppo ha presentato, ma voglio dire che l'intervento ha sollevato profili di incostituzionalità denunciati da insigni giuristi, e persino il Presidente della Corte dei conti, nelle audizioni, ha con precisione evidenziato questi profili. Anche da qui la nostra preoccupazione: non solo un intervento da respingere nel merito politico, ma un intervento pericoloso, perché in aperto contrasto con la Carta e le regole in essa definite sulla indipendenza della magistratura. Sul merito, la nostra contrarietà è fondata anche sulle concrete modalità con cui la riforma è realizzata. In particolare, l'intervento sulla definizione di responsabilità per colpa grave è assolutamente incoerente con la definizione che ne dà il nostro ordinamento. A tal proposito è da censurare, infatti, il fatto che, in un breve lasso di tempo, si intervenga per due volte - nel codice degli appalti pubblici e nel provvedimento in esame - con modalità diverse per la definizione della colpa grave, creando soltanto confusione, tema su cui sarebbe necessario che il Governo non si nascondesse, anche a beneficio dei tanti amministratori locali che auspicano di potersi muovere in un panorama normativo chiaro. In secondo luogo, anche nei casi in cui sia riconosciuta la colpa, viene fortemente ridimensionato il Inoltre, deploriamo la previsione di una separazione delle carriere tra giudici contabili e pubblici ministeri contabili, di cui non si ravvisava l'esigenza e che appare, piuttosto, il maldestro tentativo del Governo di issare la medesima bandiera ideologica sventolata contro la magistratura ordinaria anche in questa sede. Appare, inoltre, inaccettabile l'effetto di pietra tombale rispetto all'illecito contabile, che viene ora attribuito al parere preventivo e che si estende, in modo generalizzato, anche agli atti successivi. Si è, in sostanza, voluto distorcere il valore, certamente positivo, della collaborazione preventiva tra Corte dei conti e pubblica amministrazione. Stigmatizziamo la genericità e l'ampiezza della delega attribuita al Governo e i contenuti della medesima: la sottoposizione gerarchica del singolo procuratore al superiore palesa un clamoroso vizio di costituzionalità; l'avocabilità del magistrato; la distorsione del valore della funzione nomofilattica delle Sezioni riunite, che non possono e debbono avere effetti obbligatori sul pubblico ministero, che è parte della causa; i visti, a pena di nullità, del superiore gerarchico al pubblico ministero che conduce l'indagine, che fa del procuratore generale un superprocuratore generale, chiamato a sottoscrivere politicamente tutti gli atti di tutti i procuratori territoriali; l'accesso alle banche dati da parte del superiore gerarchico; il pregiudizio al principio di inamovibilità del magistrato; la promiscuità della funzione consultiva con quella giurisdizionale. Sono tutti esempi di quanto la delega assegnata al Governo meriti una forte contrapposizione da parte nostra. Ancora, respingiamo con forza la volontà della maggioranza di cancellare, ridurre e accorpare le articolazioni regionali della Corte dei conti. Ci domandiamo, anzi, quale posizione abbiano i presidenti di regione di centrodestra rispetto al fatto che, a causa della modifica operata dalla maggioranza con il presumibile accorpamento delle procure regionali in procure territoriali, il giudizio di parificazione del bilancio regionale potrà essere reso da una sezione della Corte dei conti collocata al di fuori della propria regione. E non mi soffermo sulle ennesime riforme realizzate ad invarianza finanziaria, cioè a costo zero, perché qui si fa affidamento sul fatto che a sostenerne i costi saranno i magistrati e il personale amministrativo che si sposterà da un tribunale all'altro, a seconda del risultato della delega che sarà esercitata al Governo, di fatto paralizzando l'azione della magistratura contabile. Davvero, ci chiediamo come sia possibile non aver ascoltato nemmeno una delle grida di allarme arrivate fuori di qui. Sui giornali abbiamo letto un appello dell'Associazione magistrati della Corte dei conti, che riconosce il diritto sacrosanto a scegliere e a legiferare, ma chiede di farlo con saggezza e ragionevolezza e ancora oggi offre la propria completa collaborazione. Non stiamo parlando di attacchi politici del Partito Democratico, delle altre forze di opposizione, ma delle parole che abbiamo ascoltato in audizione, che abbiamo letto nelle memorie. È stato l'equilibratissimo presidente della Corte a dirci che l'articolo aggiuntivo 2.07 del relatore, che introduce una delega al Governo per la riorganizzazione e il riordino delle funzioni della Corte dei conti, presenta seri profili di incostituzionalità. Le riforme organizzative non possono prescindere dal rispetto dell'autonomia e dell'indipendenza dell'istituto sancite dalla Costituzione, in particolare dagli articoli 100, 103, 107 e 108. Tali principi, ha ricordato testualmente il Presidente Guido Carlino: impediscono un ridimensionamento del ruolo della Corte dei conti in quanto magistratura neutrale e indipendente, che garantisce non solo il controllo della legalità finanziaria, ma anche il rispetto dell'interesse pubblico contro qualsiasi forma di abuso e spreco delle risorse pubbliche. Perché umiliarlo e rifiutare di confrontarsi su questi temi? Il Procuratore generale, anche lui con pacatezza, ha scritto come la Suprema Corte, con il condivisibile obiettivo di dare piena attuazione all'articolo 97 della Costituzione - che incide sulla legge n. 20 del 1994 -, abbia sottolineato la necessità di ricercare nuovi punti di equilibrio nella ripartizione del rischio delle attività tra l'amministrazione e l'agente pubblico, con l'obiettivo di rendere la responsabilità ragione di stimolo e non di disincentivo all'azione. Perché anche qui rifiutarsi di scendere nel merito di queste osservazioni? Ancora. Il dottor Gribaudo, consigliere della Corte, sul Nell'esempio prospettato, quindi, ciascun corresponsabile andrebbe a risarcire una somma di circa 3.000 euro rispetto a un danno totale di 100.000. Sempre il dottor Gribaudo, sul Lo abbiamo ascoltato insieme, ma evidentemente avete scelto di girarvi dall'altra parte. Insomma, non volevate stare nel merito delle questioni, volevate colpire, smantellare la Corte, un presidio a tutela dei cittadini, ridurre i controlli, indebolire chi verifica la correttezza della spesa pubblica. Il vero e unico obiettivo della maggioranza è cancellare o ridimensionare tutte le forme di controllo della propria azione, a livello sia territoriale sia livello centrale. Tutto questo è inaccettabile e per questo, con emendamenti e ogni iniziativa parlamentare, continueremo a contrastare questo provvedimento, perché, mentre voi continuerete ad accanirvi contro la magistratura, non potrete continuare a fare sempre finta di niente sulle devastanti condizioni nelle quali state affondando il nostro Paese, che sta affondando perché alla guida c'è Giorgia Meloni, c'è un Governo sempre pronto a colpire l'equilibrio dei poteri, che è il fondamento della nostra Costituzione, a colpire l'indipendenza della magistratura, ma che è impreparato a occuparsi della vita e dei diritti dei lavoratori e dei cittadini. Proprio in questi minuti, abbiamo avuto notizia dell'ennesimo guasto. Faccio solo un esempio che si sta svolgendo nel nodo di Milano e di Bologna. La settimana sta cominciando com'è finita la scorsa settimana: con l'Italia bloccata dal peggior Ministro dei Trasporti della storia. Qual è la priorità dell'agenda di Governo, del confronto delle forze di maggioranza? Non affrontare i problemi del Ministero dei Trasporti, ma discutere se sia giusto coprire la fuga di Salvini - perché, se vuole scappare dal Ministero dei Trasporti, è perché tutti gli italiani sanno i danni che sta generando in questo incarico - e assecondare la sua volontà di andare a combinare guai in un altro Ministero, al Ministero dell'Interno. Ecco, non possiamo permetterci di andare avanti con un'agenda che va in una direzione opposta rispetto all'interesse nazionale, all'interesse dei cittadini e per questo continueremo ad opporci con tutte le nostre forze. (PD-IDP). Grazie Presidente, onorevoli colleghe, onorevoli colleghi, rappresentante del Governo, relatrice.

---

## Intervento 8: Carmela Auriemma

L'irragionevole e indistinta limitazione della responsabilità di amministratori e funzionari, ma anche di privati che gestiscono risorse pubbliche, svilisce la funzione giurisdizionale e solleva, fra l'altro, delicati problemi di compatibilità con il diritto dell'Unione europea, per le risorse che da essa direttamente provengono. L'introduzione di tetti irrisori alla risarcibilità del danno erariale innescherà processi di deresponsabilizzazione di chi gestisce risorse pubbliche, ricoprendo ruoli di rilievo ed esercitando rilevanti poteri pubblici per il bene della collettività. Le nuove forme di controllo preventivo e di pareri, che possono esitare in atti impliciti di assenso con esonero da responsabilità per comportamenti illeciti mai scrutinati, oltre a prefigurare un rallentamento dell'azione amministrativa, rendono possibili forme di cogestione che sono incompatibili con l'indipendenza dei giudici e non auspicabili per l'Amministrazione. Si rischia in tal modo di compromettere ogni standard di buona amministrazione, con possibili scenari di illegalità diffusa e inefficienza. Lo svolgimento di funzioni di controllo consultive e giurisdizionali da parte di sezioni unificate, a livello centrale nonché territoriale, senza minimamente contribuire all'uniformità degli orientamenti, rimette all'organo di vertice l'assegnazione al magistrato delle specifiche competenze, ledendo la terzietà del giudice, limitandone l'indipendenza e precipitando gli uffici in un caos organizzativo che produrrà solo inefficienza. La gerarchizzazione degli uffici requirenti e l'introduzione del divieto di passaggio tra funzioni requirenti e giudicanti, se non adeguatamente circoscritti, si porrebbero in diretto contrasto con le norme costituzionali. Sono minate l'imparzialità e l'efficacia delle indagini. La magistratura contabile rispetta la volontà politica del Parlamento e condivide, anche sul piano tecnico, la necessità di interventi di riforma in linea con le indicazioni della Corte costituzionale. Siamo, tuttavia, convinti che da un disegno di riorganizzazione degli organi della Corte dei conti possa derivare solo un affievolimento dei presidi giurisdizionali di legalità e di buona amministrazione. La necessità di un giudice indipendente cui affidare il controllo giurisdizionale del denaro pubblico è condizione imprescindibile per garantire ai cittadini la veridicità dei conti pubblici e l'accertamento della responsabilità di chi non abbia fatto un buon uso, consapevolmente, del denaro dei cittadini contribuenti. Per questo, le chiediamo, con urgenza, un incontro chiarificatore, nel rispetto reciproco dei ruoli e nel superiore interesse del Paese. Firmato, l'Associazione Magistrati della Corte dei conti”. Questa è la lettera pubblica che la magistratura contabile ha scritto oggi alla Presidente Giorgia Meloni. Abbiamo affidato a chi vive la Corte dei conti tutti i giorni le ragioni della nostra contrarietà a questo provvedimento. La politica non dovrebbe costruire muri, ma saper ascoltare. La riforma che questa maggioranza intende approvare sulla Corte dei conti è in perfetta linea con il piano di abbattimento e smantellamento dei presìdi di legalità e controllo che questo Governo sta portando avanti dal primo giorno. Con l'eliminazione del reato di abuso di ufficio e con l'approvazione di questo provvedimento, che di fatto svuota significativamente la Corte dei conti del suo potere di controllo e di condannare chi sperpera soldi pubblici, con una forte limitazione della responsabilità degli amministratori e dei funzionari, ma anche dei privati che gestiscono le risorse pubbliche, siamo di fatto dinanzi ad una vera e propria licenza a rubare che questo Governo e questa maggioranza stanno per rilasciare. C'è da vergognarsi: state costruendo un Paese peggiore di come l'avete trovato, dove il più furbo ha la meglio a discapito di chi rispetta le regole (M5S). Grazie, Presidente. “Al Presidente del Consiglio, On. Giorgia Meloni. Signor Presidente, se ci rivolgiamo a Lei, direttamente e pubblicamente, è nella convinzione che sia nostro dovere di magistrati fare ogni tentativo per evitare che scelte poco meditate possano danneggiare le istituzioni della Repubblica. Il prossimo 7 aprile, alla Camera dei deputati, approderà alla discussione in Aula il progetto di legge A.C. 1621 di riforma delle funzioni e dell'organizzazione della Corte dei conti, di iniziativa parlamentare. I magistrati contabili, la loro Associazione, i vertici della Corte hanno ripetutamente manifestato la loro preoccupazione per i contenuti del progetto di legge.

---

## Intervento 9: Fabio Rampelli

. Non vi sono altri iscritti a parlare e pertanto dichiaro chiusa la discussione sulle linee generali.

---

## Intervento 10: Fabio Rampelli

Ha facoltà di replicare il rappresentante del Governo, che rinuncia. . Ha facoltà di replicare la relatrice per la I Commissione (Affari costituzionali), che rinuncia.

---

## Intervento 11: Fabio Rampelli

Il seguito del dibattito è rinviato ad altra seduta. . Avverto che, a norma dell'articolo 40, comma 1, del Regolamento, sono state presentate, prima dell'inizio della discussione, le questioni pregiudiziali di costituzionalità Alfonso Colucci ed altri n. 1, Zanella ed altri n. 2 e Gianassi ed altri n. 3 che saranno esaminate e poste in votazione prima di passare all'esame degli articoli del provvedimento.

---

## Intervento 12: Sara Kelany

L'esame in sede referente presso le Commissioni riunite ha avuto inizio il 4 aprile 2024 ed è proseguito con un ampio ciclo di audizioni, svoltosi tra luglio 2024 e febbraio 2025, nel corso del quale sono stati auditi magistrati e presidenti di sezioni territoriali della Corte dei conti, tra cui il presidente, il presidente aggiunto, il procuratore generale, il presidente dell'Associazione magistrati della Corte dei conti, nonché il presidente dell'Autorità nazionale anticorruzione (ANAC), il procuratore europeo presso lo L'esame degli emendamenti, avviato nella seduta del 31 ottobre 2024, si è concluso con il conferimento del mandato ai relatori lo scorso 2 aprile. Sul testo si sono espresse favorevolmente le Commissioni competenti in sede consultiva, ad eccezione della V Commissione Bilancio che renderà il parere direttamente all'Assemblea, nonché il Comitato per la legislazione - in ragione della introduzione, nel corso dell'esame in sede referente, di una disposizione recante una delega legislativa -  che ha formulato alcune osservazioni. Come si evince dall' Pur nella differente visione delle scelte da assumere, va evidenziato come i gruppi, anche di minoranza, abbiano tutti riconosciuto l'esigenza di una riforma che coniugasse il rafforzamento del ruolo della Corte dei conti nella sua funzione di supporto agli amministratori pubblici con l'adozione di misure volte a superare una delle maggiori cause di inefficienza della gestione di risorse pubbliche, che viene comunemente definita la “paura della firma”. Le soluzioni individuate dalla maggioranza e dal Governo sono state ispirate al principio di favorire una concreta e preventiva forma di cooperazione tra la Corte dei conti e coloro che si assumono la responsabilità di porre in essere atti di amministrazione attiva. L'obiettivo è quello di evitare che scelte legittimamente assunte nell'ambito della inevitabile discrezionalità amministrativa li espongano a indebite azioni di responsabilità per danno erariale. In tal senso, si è ritenuto necessario, ad esempio, circoscrivere e definire con assoluta chiarezza il concetto di “colpa grave”. Per altro verso, nell'ipotesi di condanna, si è inteso meglio definire in senso riduttivo l'effetto della condanna, in assenza di dolo o di illecito arricchimento. Parallelamente, si è inteso rafforzare la funzione consultiva della Corte dei conti e, più in generale, la sua capacità di intervento, in particolar modo, prefigurandone una complessiva riorganizzazione, che sarà operata attraverso l'esercizio di un'apposita delega. Passo quindi alla descrizione analitica del contenuto del provvedimento che, a seguito dell'approvazione di 30 proposte emendative, è adesso composto da 6 articoli (rispetto agli originari 4). L'articolo 1, comma 1, alla lettera In premessa, è opportuno ricordare che la responsabilità amministrativa può definirsi come la “misura” prevista dall'ordinamento contro chi, legato da un rapporto di servizio con la P.A., arrechi un danno suscettibile di valutazione economica allo Stato o ad altro ente od organismo pubblico, con dolo o colpa grave, in violazione dei suoi doveri di servizio, ferma restando la discrezionalità dell'ente nell'agire amministrativo. Gli elementi di specifica caratterizzazione di tale tipo di responsabilità sono: il rapporto di servizio, che lega l'autore dell'illecito all'amministrazione pubblica che risente della sua negativa condotta; l'evento lesivo, che si sostanzia in un danno patrimoniale (illegittimo sacrificio di un bene economico della P.A.) oppure nella violazione di un bene bene-valore fondamentale della contabilità pubblica; lo stato soggettivo di dolo o almeno di colpa grave che ha sostenuto la condotta di chi ha agito, stante l'irrilevanza della semplice colpa. Il numero 1, punto 1.1, definisce la colpa grave come la violazione manifesta delle norme di diritto applicabili, il travisamento del fatto, l'affermazione di un fatto la cui esistenza è incontrastabilmente esclusa dagli atti del procedimento o la negazione di un fatto la cui esistenza risulta incontrastabilmente dagli atti del procedimento. Inoltre, stabilisce che, ai fini della determinazione dei casi in cui sussiste la violazione manifesta delle norme di diritto applicabili, debba tenersi conto, in particolare, del grado di chiarezza e precisione delle norme violate, nonché dell'inescusabilità e della gravità dell'inosservanza. Infine, esclude che possa configurarsi una colpa grave a fronte della violazione o dell'omissione determinate dal riferimento a indirizzi giurisprudenziali prevalenti o a pareri delle autorità competenti. Il numero 1, punto 1.2, esclude, in ogni caso, la gravità della colpa quando il fatto dannoso tragga origine dall'emanazione di un atto vistato e registrato in sede di controllo preventivo di legittimità. A tal fine, è stato soppresso l'inciso che lega tale esclusione “ Con il numero 2) della lettera La nuova formulazione, infatti, esclude del tutto la responsabilità per colpa grave, non solo in caso di conclusione di accordi di conciliazione nel procedimento di mediazione o in sede giudiziale da parte di rappresentanti delle amministrazioni pubbliche, ma anche in caso di conclusione di procedimenti di accertamento con adesione, di accordi di mediazione, di conciliazioni giudiziali e di transazioni fiscali in materia tributaria. In questi casi la responsabilità è limitata solo ai fatti e alle omissioni commessi con dolo. Il numero 3) della lettera Nel corso dell'esame in sede referente è stato aggiunto il numero 4), che interviene sul comma 1- Il numero 5) della lettera Il nuovo comma 1- È stata soppressa in sede referente la disposizione prevista nella formulazione originaria del provvedimento che prevedeva che una quota del trattamento economico accessorio spettante al dirigente “incaricato di gestire risorse pubbliche” sia destinata dall'amministrazione alla stipula di una polizza assicurativa a copertura dei danni patrimoniali cagionati all'amministrazione stessa per colpa grave. Il nuovo comma 1- In base a quanto disposto dal nuovo comma 1- In sede referente, è stato aggiunto il numero 6) che interviene sul comma 2 dell'articolo 1 della legge n. 20 del 1994, per andare a specificare le modalità di decorso della prescrizione del diritto al risarcimento del danno. In particolare, si prevede che si prescrive in ogni caso in cinque anni, decorrenti dalla data in cui si è verificato il fatto dannoso, indipendentemente dal momento in cui l'amministrazione o la Corte dei conti sono venuti a conoscenza del danno ovvero, in caso di occultamento doloso del danno, realizzato con una condotta attiva o in violazione di obblighi di comunicazione, dalla data della sua scoperta. Al fine di garantire il risarcimento del danno patrimoniale subito dall'amministrazione, il numero 7) della lettera La lettera Il numero 1) della lettera Il numero 2) della lettera In sede referente, al comma 1, lettera L'articolo 2, comma 1, modificato in sede referente, coerentemente a quanto già previsto dall'articolo 46 della legge europea 2019-2020 (legge n. 238 del 2021) in attuazione del regolamento (UE) 2021/241, attribuisce alla Sezione centrale della Corte dei conti per il controllo di legittimità sugli atti del Governo e delle amministrazioni dello Stato e alle Sezioni regionali una nuova competenza consultiva, legittimandole a rendere – rispettivamente, su richiesta delle amministrazioni centrali e degli altri organismi nazionali di diritto pubblico e delle autonomie territoriali – pareri in materie di contabilità pubblica, anche su questioni giuridiche applicabili a fattispecie concrete connesse all'attuazione del PNRR e del PNC, di valore complessivo non inferiore a un milione di euro, purché estranee ad atti soggetti al controllo preventivo di legittimità ovvero a fatti per i quali la competente procura contabile abbia notificato un invito a dedurre. Il comma 2 stabilisce che i pareri di cui al comma 1 siano resi entro il termine perentorio di 30 giorni dalla richiesta e che, in caso di mancata espressione del parere entro tale termine, lo stesso si intende reso in senso conforme a quanto prospettato dall'amministrazione richiedente, ai fini dell'esclusione della gravità della colpa di cui al medesimo comma 1, ovvero in senso negativo qualora l'amministrazione richiedente non abbia prospettato alcuna soluzione. L'articolo 3, introdotto nel corso dell'esame in sede referente, delega il Governo ad adottare, entro dodici mesi dalla data di entrata in vigore della legge, uno o più decreti legislativi per la riorganizzazione e il riordino delle funzioni della Corte dei conti, al fine di un ulteriore incremento della sua efficienza, nonché in materia di rimborso da parte delle amministrazioni di appartenenza delle spese legali sostenute nei giudizi per responsabilità amministrativa (comma 1). Il comma 2 detta i seguenti princìpi e criteri direttivi (comma 2): a) organizzare la Corte a livello centrale in sezioni abilitate a svolgere unitariamente funzioni consultive, di controllo, referenti e giurisdizionali; b) rafforzare gli effetti nomofilattici delle pronunce delle sezioni riunite sulle funzioni consultive, di controllo, referenti e giurisdizionali nonché sull'attività delle procure della Repubblica presso la Corte dei conti; c) fermo restando per le regioni a statuto speciale e per le province autonome di Trento e di Bolzano quanto previsto dai rispettivi statuti di autonomia e dalle relative norme di attuazione, organizzare la Corte a livello territoriale secondo specifici criteri; d) articolare la funzione requirente presso la Corte dei conti in una procura generale e in procure territoriali; e) disciplinare i poteri di indirizzo e di coordinamento della procura generale nei confronti delle procure territoriali, prevedendo che il procuratore generale: 1) possa accedere in tempo reale agli atti dei procedimenti istruttori svolti anche in sede territoriale; 2) possa disporre del potere di avocazione delle istruttorie in casi tassativamente previsti in sede di attuazione della delega; 3) in caso di istruttorie che si caratterizzino per particolare rilevanza o per particolare complessità o novità delle questioni, debba sottoscrivere congiuntamente con il procuratore territoriale, a pena di nullità, i principali atti processuali; f) stabilire che ogni magistrato svolge, secondo un criterio di rotazione temporale e con adeguata formazione professionale, tutte le funzioni attribuite alle sezioni cui è assegnato, prevedendo il divieto di passaggio dalle funzioni requirenti alle funzioni giudicanti; g) regolamentare le procedure di accesso alla carriera della magistratura contabile, anche requirente, introducendo, tra l'altro, prove psicoattitudinali secondo i criteri stabiliti per l'accesso alla magistratura ordinaria; h) regolamentare l'esercizio dell'azione disciplinare a carico dei magistrati contabili, prevedendo che essa sia ispirata a criteri di trasparenza, celerità, rispetto del contraddittorio e tipizzazione degli illeciti; i) stabilire la dotazione dell'organico dei magistrati della Corte dei conti e il numero massimo delle posizioni direttive e semi-direttive, contenere il numero delle figure apicali o sub-apicali e rafforzare, nella dotazione di risorse umane e strumentali, le funzioni consultiva e di controllo e le funzioni di coordinamento della procura generale; l) prevedere, per le nomine successive alla data di entrata in vigore della presente legge, un limite temporale massimo dei mandati di presidente della Corte dei conti e di procuratore generale; m) ampliare la tipologia dei giudizi a istanza di parte su cui la Corte può giudicare ai sensi dell'articolo 172 del codice della giustizia contabile; n) introdurre istituti deflativi del contenzioso; o) regolamentare i procedimenti di svolgimento delle funzioni di controllo, consultive e referenti, nel rispetto dei princìpi del contraddittorio; p) in particolare, disciplinare il controllo concomitante, prevedendo che esso sia svolto su richiesta delle Camere, del Governo o dell'amministrazione pubblica interessata e abbia a oggetto piani, programmi e progetti caratterizzati da rilevanza finanziaria e da significativo impatto socio-economico sui cittadini e sulle imprese; q) razionalizzare il quadro normativo; r) prevedere interventi per il rimborso, da parte delle amministrazioni di appartenenza, delle spese legali effettivamente sostenute nei giudizi per responsabilità amministrativa nel caso di sentenze o provvedimenti che escludano la responsabilità degli amministratori dipendenti di amministrazioni pubbliche in conseguenza di atti e fatti connessi con lo svolgimento del servizio o con l'adempimento di obblighi istituzionali. Il comma 3 disciplina il procedimento di adozione dei decreti legislativi. La disposizione richiede la previa acquisizione del parere della Conferenza Stato-regioni per i profili di competenza regionale, salvo che per la materia della riorganizzazione della Corte a livello centrale, per la quale si prevede l'intesa in sede di Conferenza Stato-regioni. Al comma 5 si dispone che, entro un anno dalla data di entrata in vigore di ciascuno dei decreti legislativi, il Governo può adottare uno o più decreti legislativi integrativi e correttivi, mentre il successivo comma 6 stabilisce che - nelle more dell'attuazione del principio di cui al comma 2, lettera L'articolo 4 stabilisce l'applicazione di una sanzione pecuniaria nei confronti del pubblico ufficiale responsabile di un ritardo superiore al 10 per cento rispetto al tempo stabilito per la conclusione dei procedimenti connessi al PNRR-PNC. La norma specifica che resta salvo l'eventuale esercizio dell'azione per responsabilità erariale. L'articolo 5 Infine, l'articolo 6 , Relatrice per la I Commissione. ( Relazione – A.C. 1621-A e abb.). Onorevoli colleghi! L'Assemblea avvia oggi la discussione della proposta di legge C.1621-A, presentata dall'onorevole Foti, nonché dell'abbinata proposta di legge dell'onorevole Candiani, che in sede referente ha assunto il nuovo titolo “Modifiche alla legge 14 gennaio 1994, n. 20, e altre disposizioni nonché delega al Governo in materia di funzioni della Corte dei conti e di responsabilità amministrativa e per danno erariale”, nel testo licenziato dalle Commissioni riunite Affari costituzionali e Giustizia.

---

**Fonte:** http://documenti.camera.it/apps/commonServices/getDocumento.ashx?idlegislatura=19&sezione=assemblea&tipoDoc=stenografico&idSeduta=0462&nomefile=stenografico&ancora=sed0462.stenografico.tit00040.sub00010.int00040#sed0462.stenografico.tit00040.sub00010.int00040
