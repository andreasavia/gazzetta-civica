---
codice-redazionale: 26G00032
tipo: LEGGE
numero-atto: 16
data-emanazione: 2026-01-22
data-gu: 2026-02-10
numero-gu: 33
data-vigenza: 2026-02-25
normattiva-urn: https://www.normattiva.it/uri-res/N2Ls?urn:nir:stato:legge:2026-01-22;16!vig=2026-02-25
normattiva-link: https://www.normattiva.it/atto/caricaDettaglioAtto?atto.dataPubblicazioneGazzetta=2026-02-10&atto.codiceRedazionale=26G00032&tipoDettaglio=singolavigenza&dataVigenza=25/02/2026
gu-link: https://www.gazzettaufficiale.it/eli/gu/2026/02/10/33/sg/pdf
titolo-atto: "Modifiche all'articolo 40 della legge 28  luglio  2016,  n.  154,  in materia di contrasto del bracconaggio  ittico  nelle  acque  interne. (26G00032)"
descrizione-atto: "LEGGE 22 gennaio 2026, n. 16"
titolo-alternativo: "Legge n. 16/26 del 22 gennaio 2026"
lavori-preparatori: |
  LEGGE
  22
  gennaio
  2026, n. 16
  Modifiche all'articolo 40 della legge 28  luglio  2016,  n.  154,  in
  materia di contrasto del bracconaggio  ittico  nelle  acque  interne.
  (26G00032)
  (GU
  n.33 del
  10-2-2026
  )
  LAVORI PREPARATORI
  Senato della Repubblica (atto n. 316):
  Presentato dal senatore Giorgio  Maria  Bergesio  (Lega),  il  14
  novembre 2022.
  Assegnato alla Commissione  9ª  (Industria,  commercio,  turismo,
  agricoltura e produzione agroalimentare), in sede  redigente,  il  17
  gennaio  2023,  con   i   pareri   delle   Commissioni   1ª   (Affari
  costituzionali, affari della Presidenza del Consiglio e dell'Interno,
  ordinamento generale dello Stato e  della  Pubblica  Amministrazione,
  editoria,   digitalizzazione),   2ª   (Giustizia),   4ª    (Politiche
  dell'Unione europea), 5ª (Programmazione economica,  bilancio)  e  8ª
  (Ambiente,   transizione   ecologica,   energia,   lavori   pubblici,
  comunicazioni, innovazione tecnologica).
  Esaminato dalla Commissione 9ª  (Industria,  commercio,  turismo,
  agricoltura e produzione agroalimentare), in sede  redigente,  il  14
  marzo 2023; il 12 aprile 2023; il 26 luglio  2023;  il  13  settembre
  2023; il 23 gennaio 2024; il 7 e il 13 febbraio 2024.
  Esaminato in Aula e approvato il 27 marzo 2024.
  Camera dei deputati (atto n. 1806):
  Assegnato alla Commissione XIII (Agricoltura), in sede referente,
  il  3  aprile  2024,  con  i  pareri  delle  Commissioni  I   (Affari
  Costituzionali,  della  Presidenza  del  Consiglio  e  interni),   II
  (Giustizia), V (Bilancio, tesoro  e  programmazione),  VII  (Cultura,
  scienza e istruzione), VIII (Ambiente, territorio e lavori pubblici),
  X (Attività produttive, commercio e turismo), XII (Affari  sociali),
  XIV (Politiche dell'unione europea) e per le Questioni regionali.
  Esaminato  dalla  Commissione   XIII   (Agricoltura),   in   sede
  referente, il 9 aprile 2024; il 9 luglio 2024; il 9 e il  16  ottobre
  2024.
  Esaminato  in  Aula  il  24   marzo   2025   e   approvato,   con
  modificazioni, il 27 novembre 2025.
  Senato della Repubblica (atto n. 316-B):
  Nuovamente assegnato alla Commissione 9ª  (Industria,  commercio,
  turismo, agricoltura e produzione agroalimentare), in sede redigente,
  il 17 dicembre 2025,  con  i  pareri  delle  Commissioni  1ª  (Affari
  costituzionali, affari della Presidenza del Consiglio e dell'Interno,
  ordinamento generale dello Stato e  della  Pubblica  Amministrazione,
  editoria,   digitalizzazione)   e   5ª   (Programmazione   economica,
  bilancio).
  Esaminato dalla Commissione 9ª  (Industria,  commercio,  turismo,
  agricoltura e produzione agroalimentare), in sede redigente, il  7  e
  il 13 gennaio 2026.
  Esaminato in Aula e approvato,  definitivamente,  il  15  gennaio
  2026.
---

<div class="bodyTesto">
<div class="preamble-before-title-akn">La Camera dei deputati ed il Senato della Repubblica hanno approvato;</div>
<h2 class="preamble-title-akn">IL PRESIDENTE DELLA REPUBBLICA</h2>
<h2 class="preamble-end-akn">Promulga</h2>
<p class="formula-introduttiva"> la seguente legge:</p>
<h2 class="article-num-akn" id="art_1">Art. 1</h2>
<div class="art-commi-div-akn">
<div class="art-comma-div-akn">
<div>
<div class="pointedList-first-akn">
<span class="comma-num-akn">1. </span>All'<a href="/uri-res/N2Ls?urn:nir:stato:legge:2016-07-28;154~art40" target="_blank">articolo 40 della legge 28 luglio 2016, n. 154</a>, sono apportate le seguenti modificazioni: <br/>
</div>
<div class="pointedList-rest-akn">a) i commi 1 e 2 sono sostituiti dai seguenti: <br/>
 «1. Al fine di contrastare la pesca illegale nelle acque interne dello Stato, è considerata esercizio illegale della pesca nelle medesime acque ogni azione tesa alla cattura o al prelievo di specie ittiche e di altri organismi acquatici con materiale, mezzi e attrezzature vietati dalla legge. È altresì considerata esercizio illegale della pesca nelle acque interne ogni azione di cattura e di prelievo con materiali e mezzi autorizzati effettuata con modalità vietate dalla legge e dai regolamenti in materia di pesca emanati dagli enti territoriali competenti. Ai fini della presente legge, sono considerati acque interne i fiumi, i laghi e le acque dolci, salse o salmastre o lagunari delimitati rispetto al mare dalla linea congiungente i punti più foranei degli sbocchi dei bacini, dei canali e dei fiumi. Nell'allegato 1 sono altresì individuati i grandi laghi e i laghi minori nei quali sono vietate le attività di cui al comma 2. <br/>
 2. Nei laghi di cui all'allegato 1, nelle acque salse o salmastre o lagunari è vietato: <br/>
 a) pescare, detenere, trasbordare, sbarcare, trasportare e commercializzare le specie di cui sia vietata la cattura in qualunque stadio di crescita, in violazione della normativa vigente; <br/>
 b) stordire, uccidere e catturare la fauna ittica con materiali esplosivi di qualsiasi tipo, con la corrente elettrica o con il versamento di sostanze tossiche o anestetiche nelle acque; <br/>
 c) catturare la fauna ittica provocando l'asciutta, anche parziale, dei corpi idrici; <br/>
 d) per l'esercizio della pesca sportiva, utilizzare reti, attrezzi, tecniche o materiali non configurabili come sistemi di pesca sportiva ai sensi dei regolamenti e delle leggi vigenti; <br/>
 e) utilizzare attrezzi per la pesca professionale nelle acque dove tale pesca non è consentita o senza essere in possesso del relativo titolo abilitativo; <br/>
 f) utilizzare reti e altri attrezzi per la pesca professionale difformi, per lunghezza o dimensione della maglia, da quanto previsto dai regolamenti vigenti»; <br/>
</div>
<div class="pointedList-rest-akn">b) dopo il comma 2 sono inseriti i seguenti: <br/>
 «2-bis. Nelle acque interne, ad esclusione di quelle indicate al comma 2, è vietato: <br/>
 a) l'esercizio della pesca professionale, nonché l'uso di strumenti e attrezzi atti a tale attività; <br/>
 b) utilizzare e detenere reti, attrezzi, tecniche o materiali non configurabili come sistemi di pesca sportiva ai sensi dei regolamenti e delle leggi vigenti; <br/>
 c) detenere, trasbordare, sbarcare, trasportare e commercializzare le specie di cui sia vietata la cattura in qualunque stadio di crescita e durante il periodo di divieto per la riproduzione della specie, in violazione della normativa vigente; <br/>
 d) stordire, uccidere e catturare la fauna ittica con materiali esplosivi di qualsiasi tipo, con la corrente elettrica o con il versamento di sostanze tossiche o anestetiche nelle acque; <br/>
 e) catturare la fauna ittica provocando l'asciutta, anche parziale, dei corpi idrici. <br/>
 2-ter. Le attività di cui al comma 2-bis, lettera b), sono consentite nell'ambito di interventi di recupero e trasferimento, autorizzati dagli enti preposti, organizzati al fine di tutelare l'igienicità delle acque destinate al fabbisogno potabile o per ragioni di pubblico interesse o per motivi di studio o per ridurre le presenze che determinano situazioni di squilibrio biologico, nonché per la conservazione e la salvaguardia della fauna ittica che si trovi in situazioni di carenza idrica anche per l'esecuzione di lavori in alveo. <br/>
 2-quater. Le regioni e le province autonome di Trento e di Bolzano, con propri provvedimenti, per i laghi non inseriti nell'allegato 1 e per gli altri corpi idrici, nei quali sia già esercitata la pesca professionale in forma cooperativa o tradizionale, possono prevedere deroghe al divieto di cui al comma 2-bis, lettera a), esclusivamente per la pesca delle specie eurialine nonché dei gamberi di fiume (Austropotamobius pallipes), nei limiti e con le modalità previsti dalle disposizioni dell'Unione europea vigenti in materia»; <br/>
</div>
<div class="pointedList-rest-akn">c) i commi da 3 a 7 sono sostituiti dai seguenti: <br/>
 «3. Sono inoltre vietati la raccolta, la detenzione, il trasporto e il commercio degli animali storditi o uccisi in violazione dei divieti di cui ai commi 2 e 2-bis. <br/>
 4. Salvo che il fatto costituisca più grave reato, chiunque viola i divieti di cui al comma 2, lettere a), b) e c), e ai commi 2-bis e 3 è punito con l'arresto da due mesi a due anni o con l'ammenda da 2.000 a 12.000 euro. Ove colui che viola il divieto di cui al comma 3 ne sia in possesso, si applicano altresì la sospensione della licenza di pesca per tre anni e la sospensione dell'esercizio commerciale da cinque a dieci giorni per la violazione dei divieti di cui al comma 2 e da quindici a trenta giorni per la violazione dei divieti di cui al comma 2-bis. <br/>
 5. Salvo che il fatto costituisca reato, per chi viola i divieti di cui al comma 2, lettere d), e) e f), si applicano la sanzione amministrativa da 1.000 a 6.000 euro e, ove il trasgressore ne sia in possesso, la sospensione della licenza di pesca per tre mesi. <br/>
 6. Per le violazioni dei divieti di cui al comma 2, lettere a), b), c), d), e) e f), e ai commi 2-bis e 3, gli agenti accertatori procedono agli immediati sequestro e confisca del prodotto pescato e degli strumenti e attrezzi utilizzati, nonché al sequestro e alla confisca dei natanti e dei mezzi di trasporto e di conservazione del pescato, anche se di terzi e anche se non utilizzati unicamente a tali fini. Il materiale ittico sequestrato ancora vivo e vitale è reimmesso immediatamente nei corsi d'acqua qualora tale reimmissione sia compatibile con il regolamento di cui al <a href="/uri-res/N2Ls?urn:nir:presidente.repubblica:decreto:1997-09-08;357" target="_blank">decreto del Presidente della Repubblica 8 settembre 1997, n. 357</a>, e comunque senza nuovi o maggiori oneri per la finanza pubblica. Delle reimmissioni effettuate è data certificazione in apposito verbale. Per le violazioni di cui al comma 2, lettere d), e) e f), commesse da soggetti titolari di licenza di pesca professionale nei laghi di cui all'allegato 1, nelle acque salse o salmastre o lagunari, il sequestro e la confisca dei natanti e dei mezzi di trasporto e di conservazione del pescato si applicano solo in caso di recidiva. <br/>
 7. Qualora le violazioni dei divieti di cui ai commi 2, 2-bis e 3 siano reiterate e qualora il trasgressore le commetta durante il periodo di sospensione della licenza di pesca o dell'esercizio commerciale, le pene e le sanzioni amministrative e il periodo di sospensione delle licenze sono raddoppiati. Le disposizioni del presente comma si applicano anche nel caso di pagamento della sanzione amministrativa in misura ridotta. <br/>
 7-bis. All'accertamento delle violazioni dei divieti di cui ai commi 2, 2-bis e 3 concorrono, senza nuovi o maggiori oneri per la finanza pubblica, le guardie addette alla vigilanza dei parchi nazionali e regionali e le guardie volontarie delle associazioni di protezione ambientale riconosciute, ai sensi delle leggi vigenti, dalle regioni e dagli enti locali»; <br/>
</div>
<div class="pointedList-rest-akn">d) il comma 10 è sostituito dal seguente: <br/>
 «10. Le disposizioni del presente articolo sono applicabili nelle regioni a statuto speciale e nelle province autonome di Trento e di Bolzano compatibilmente con i rispettivi statuti e con le relative norme di attuazione, anche con riferimento alla <a href="/uri-res/N2Ls?urn:nir:stato:legge.costituzionale:2001-10-18;3" target="_blank">legge costituzionale 18 ottobre 2001, n. 3</a>». <br/>
</div>
</div>
</div>
<div class="art-comma-div-akn">
<span class="comma-num-akn">2. </span><span class="art_text_in_comma">Alla <a href="/uri-res/N2Ls?urn:nir:stato:legge:2016-07-28;154" target="_blank">legge 28 luglio 2016, n. 154</a>, è aggiunto, in fine, l'allegato 1 di cui all'allegato annesso alla presente legge. <br/>
</span>
</div>
</div>
<h2 class="conclusion-formula-akn">La presente legge, munita del sigillo dello Stato, sarà inserita nella Raccolta ufficiale degli atti normativi della Repubblica italiana. È fatto obbligo a chiunque spetti di osservarla e di farla osservare come legge dello Stato. </h2>
<h3 class="conclusion-text-akn"> Data a Roma, addì 22 gennaio 2026 </h3>
<p class="signature-first-akn">MATTARELLA</p>
<p class="signature-center-akn">Meloni, Presidente del Consiglio dei ministri</p>
<p class="signature-last-akn">Visto, il Guardasigilli: Nordio</p>
<div class="note-akn"> NOTE <br/>
 Avvertenza: <br/>
 Il testo delle note qui pubblicato è stato redatto dall'amministrazione competente per materia, ai sensi dell'articolo 10, commi 2 e 3, del testo unico delle disposizioni sulla promulgazione delle leggi, sull'emanazione dei decreti del Presidente della Repubblica e sulle pubblicazioni ufficiali della Repubblica italiana, approvato con <a href="/uri-res/N2Ls?urn:nir:presidente.repubblica:decreto:1985-12-28;1092" target="_blank">decreto del Presidente della Repubblica 28 dicembre 1985, n. 1092</a>, al solo fine di facilitare la lettura delle disposizioni di legge modificate o alle quali è operato il rinvio. Restano invariati il valore e l'efficacia degli atti legislativi qui trascritti. <br/>
<br/>
 Note all'art. 1: <br/>
 - Si riporta l'<a href="/uri-res/N2Ls?urn:nir:stato:legge:2016-07-28;154~art40" target="_blank">articolo 40 della legge 28 luglio 2016, n. 154</a>, recante: «Deleghe al Governo e ulteriori disposizioni in materia di semplificazione, razionalizzazione e competitività dei settori agricolo e agroalimentare, nonché sanzioni in materia di pesca illegale», <a href="http://www.gazzettaufficiale.it/gazzetta/serie_generale/caricaDettaglio?dataPubblicazioneGazzetta=2016-08-10&amp;numeroGazzetta=186">pubblicata nella Gazzetta Ufficiale n. 186 del 10 agosto 2016</a>, come modificato dalla presente legge: <br/>
 «Art. 40 (Contrasto del bracconaggio ittico nelle acque interne). - 1. Al fine di contrastare la pesca illegale nelle acque interne dello Stato, è considerata esercizio illegale della pesca nelle medesime acque ogni azione tesa alla cattura o al prelievo di specie ittiche e di altri organismi acquatici con materiale, mezzi e attrezzature vietati dalla legge. È altresì considerata esercizio illegale della pesca nelle acque interne ogni azione di cattura e di prelievo con materiali e mezzi autorizzati effettuata con modalità vietate dalla legge e dai regolamenti in materia di pesca emanati dagli enti territoriali competenti. Ai fini della presente legge, sono considerati acque interne i fiumi, i laghi e le acque dolci, salse o salmastre o lagunari delimitati rispetto al mare dalla linea congiungente i punti più foranei degli sbocchi dei bacini, dei canali e dei fiumi. Nell'allegato 1 sono altresì individuati i grandi laghi e i laghi minori nei quali sono vietate le attività di cui al comma 2. <br/>
 2. Nei laghi di cui all'allegato 1, nelle acque salse o salmastre o lagunari è vietato: <br/>
 a) pescare, detenere, trasbordare, sbarcare, trasportare e commercializzare le specie di cui sia vietata la cattura in qualunque stadio di crescita, in violazione della normativa vigente; <br/>
 b) stordire, uccidere e catturare la fauna ittica con materiali esplosivi di qualsiasi tipo, con la corrente elettrica o con il versamento di sostanze tossiche o anestetiche nelle acque; <br/>
 c) catturare la fauna ittica provocando l'asciutta, anche parziale, dei corpi idrici; <br/>
 d) per l'esercizio della pesca sportiva, utilizzare reti, attrezzi, tecniche o materiali non configurabili come sistemi di pesca sportiva ai sensi dei regolamenti e delle leggi vigenti; <br/>
 e) utilizzare attrezzi per la pesca professionale nelle acque dove tale pesca non è consentita o senza essere in possesso del relativo titolo abilitativo; <br/>
 f) utilizzare reti e altri attrezzi per la pesca professionale difformi, per lunghezza o dimensione della maglia, da quanto previsto dai regolamenti vigenti; <br/>
 2-bis. Nelle acque interne, ad esclusione di quelle indicate al comma 2, è vietato: <br/>
 a) l'esercizio della pesca professionale, nonché l'uso di strumenti e attrezzi atti a tale attività; <br/>
 b) utilizzare e detenere reti, attrezzi, tecniche o materiali non configurabili come sistemi di pesca sportiva ai sensi dei regolamenti e delle leggi vigenti; <br/>
 c) detenere, trasbordare, sbarcare, trasportare e commercializzare le specie di cui sia vietata la cattura in qualunque stadio di crescita e durante il periodo di divieto per la riproduzione della specie, in violazione della normativa vigente; <br/>
 d) stordire, uccidere e catturare la fauna ittica con materiali esplosivi di qualsiasi tipo, con la corrente elettrica o con il versamento di sostanze tossiche o anestetiche nelle acque; <br/>
 e) catturare la fauna ittica provocando l'asciutta, anche parziale, dei corpi idrici. <br/>
 2-ter. Le attività di cui al comma 2-bis, lettera b), sono consentite nell'ambito di interventi di recupero e trasferimento, autorizzati dagli enti preposti, organizzati al fine di tutelare l'igienicità delle acque destinate al fabbisogno potabile o per ragioni di pubblico interesse o per motivi di studio o per ridurre le presenze che determinano situazioni di squilibrio biologico, nonché per la conservazione e la salvaguardia della fauna ittica che si trovi in situazioni di carenza idrica anche per l'esecuzione di lavori in alveo. <br/>
 2-quater. Le regioni e le province autonome di Trento e di Bolzano, con propri provvedimenti, per i laghi non inseriti nell'allegato 1 e per gli altri corpi idrici, nei quali sia già esercitata la pesca professionale in forma cooperativa o tradizionale, possono prevedere deroghe al divieto di cui al comma 2-bis, lettera a), esclusivamente per la pesca delle specie eurialine nonché dei gamberi di fiume (Austropotamobius pallipes), nei limiti e con le modalità previsti dalle disposizioni dell'Unione europea vigenti in materia; <br/>
 3. Sono inoltre vietati la raccolta, la detenzione, il trasporto e il commercio degli animali storditi o uccisi in violazione dei divieti di cui ai commi 2 e 2-bis. <br/>
 4. Salvo che il fatto costituisca più grave reato, chiunque viola i divieti di cui al comma 2, lettere a), b) e c), e ai commi 2-bis e 3 è punito con l'arresto da due mesi a due anni o con l'ammenda da 2.000 a 12.000 euro. Ove colui che viola il divieto di cui al comma 3 ne sia in possesso, si applicano altresì la sospensione della licenza di pesca per tre anni e la sospensione dell'esercizio commerciale da cinque a dieci giorni per la violazione dei divieti di cui al comma 2 e da quindici a trenta giorni per la violazione dei divieti di cui al comma 2-bis. <br/>
 5. Salvo che il fatto costituisca reato, per chi viola i divieti di cui al comma 2, lettere d), e) e f), si applicano la sanzione amministrativa da 1.000 a 6.000 euro e, ove il trasgressore ne sia in possesso, la sospensione della licenza di pesca per tre mesi. <br/>
 6. Per le violazioni dei divieti di cui al comma 2, lettere a), b), c), d), e) e f), e ai commi 2-bis e 3, gli agenti accertatori procedono agli immediati sequestro e confisca del prodotto pescato e degli strumenti e attrezzi utilizzati, nonché al sequestro e alla confisca dei natanti e dei mezzi di trasporto e di conservazione del pescato, anche se di terzi e anche se non utilizzati unicamente a tali fini. Il materiale ittico sequestrato ancora vivo e vitale è reimmesso immediatamente nei corsi d'acqua qualora tale reimmissione sia compatibile con il regolamento di cui al <a href="/uri-res/N2Ls?urn:nir:presidente.repubblica:decreto:1997-09-08;357" target="_blank">decreto del Presidente della Repubblica 8 settembre 1997, n. 357</a>, e comunque senza nuovi o maggiori oneri per la finanza pubblica. Delle reimmissioni effettuate è data certificazione in apposito verbale. Per le violazioni di cui al comma 2, lettere d), e) e f), commesse da soggetti titolari di licenza di pesca professionale nei laghi di cui all'allegato 1, nelle acque salse o salmastre o lagunari, il sequestro e la confisca dei natanti e dei mezzi di trasporto e di conservazione del pescato si applicano solo in caso di recidiva. <br/>
 7. Qualora le violazioni dei divieti di cui ai commi 2, 2-bis e 3 siano reiterate e qualora il trasgressore le commetta durante il periodo di sospensione della licenza di pesca o dell'esercizio commerciale, le pene e le sanzioni amministrative e il periodo di sospensione delle licenze sono raddoppiati. Le disposizioni del presente comma si applicano anche nel caso di pagamento della sanzione amministrativa in misura ridotta. <br/>
 7-bis. All'accertamento delle violazioni dei divieti di cui ai commi 2, 2-bis e 3 concorrono, senza nuovi o maggiori oneri per la finanza pubblica, le guardie addette alla vigilanza dei parchi nazionali e regionali e le guardie volontarie delle associazioni di protezione ambientale riconosciute, ai sensi delle leggi vigenti, dalle regioni e dagli enti locali. <br/>
 8. Per le violazioni di cui al presente articolo, ferma restando l'applicazione delle sanzioni amministrative, il trasgressore corrisponde all'ente territoriale competente per la gestione delle acque una somma pari a 20 euro per ciascun capo pescato in violazione del presente articolo per il ristoro delle spese relative all'adozione delle necessarie misure di ripopolamento delle acque. Tale somma è raddoppiata nel caso in cui il pescato risulti privo di vita. <br/>
 9. Ferme restando le disposizioni vigenti in materia di vigilanza e controllo delle acque interne, ai fini dell'applicazione delle sanzioni amministrative previste dal presente articolo, il rapporto di cui all'<a href="/uri-res/N2Ls?urn:nir:stato:legge:1981-11-24;689~art17" target="_blank">articolo 17 della legge 24 novembre 1981, n. 689</a>, è presentato all'ufficio regionale competente. <br/>
 10. Le disposizioni del presente articolo sono applicabili nelle regioni a statuto speciale e nelle province autonome di Trento e di Bolzano compatibilmente con i rispettivi statuti e con le relative norme di attuazione, anche con riferimento alla <a href="/uri-res/N2Ls?urn:nir:stato:legge.costituzionale:2001-10-18;3" target="_blank">legge costituzionale 18 ottobre 2001, n. 3</a>. <br/>
 11. Le regioni e le Province autonome di Trento e di Bolzano provvedono agli adempimenti previsti dal presente articolo con le risorse umane, strumentali e finanziarie disponibili a legislazione vigente. Dall'attuazione del presente articolo non devono derivare nuovi o maggiori oneri a carico della finanza pubblica. <br/>
 11-bis. È istituito nello stato di previsione del Ministero della difesa il Fondo antibracconaggio ittico, con una dotazione iniziale di un milione di euro per ciascuno degli anni 2018, 2019 e 2020, destinato a potenziare i controlli nelle acque interne da parte del Comando unità per la tutela forestale, ambientale e agroalimentare dell'Arma dei carabinieri. Il Ministro dell'economia e delle finanze è autorizzato ad apportare, con propri decreti, le occorrenti variazioni di bilancio. <br/>
 11-ter. Con decreto del Ministro della difesa, di concerto con il Ministro delle politiche agricole alimentari e forestali e con il Ministro dell'economia e delle finanze, da emanare entro trenta giorni dalla data di entrata in vigore della presente disposizione, sono definite le modalità di utilizzo del Fondo di cui al comma 11-bis. Le regioni possono concorrere al finanziamento del Fondo nel limite delle disponibilità dei propri bilanci allo scopo finalizzate, secondo le modalità definite dal decreto di cui al primo periodo.». <br/>
<br/>
 - La <a href="/uri-res/N2Ls?urn:nir:stato:legge:2016-07-28;154" target="_blank">legge 28 luglio 2016, n. 154</a>, recante: «Deleghe al Governo e ulteriori disposizioni in materia di semplificazione, razionalizzazione e competitività dei settori agricolo e agroalimentare, nonché sanzioni in materia di pesca illegale» è <a href="http://www.gazzettaufficiale.it/gazzetta/serie_generale/caricaDettaglio?dataPubblicazioneGazzetta=2016-08-10&amp;numeroGazzetta=186">pubblicata nella Gazzetta Ufficiale n. 186 del 10 agosto 2016</a>. <br/>
</div>
</div>
<div class="bodyTesto">
<h2 class="preamble-title-akn"></h2>
<h2 class="preamble-end-akn"></h2>
<span class="attachment-just-text"> Allegato <br/>
<br/>
 (articolo 1, comma 2) <br/>
<br/>
 «Allegato 1 <br/>
<br/>
 (articolo 40, comma 1) <br/>
GRANDI LAGHI: <br/>
 1. Lago Maggiore; <br/>
 2. Lago di Varese; <br/>
 3. Lago di Como e Lecco; <br/>
 4. Lago d'Iseo; <br/>
 5. Lago di Garda; <br/>
 6. Lago Trasimeno; <br/>
 7. Lago di Bolsena; <br/>
 8. Lago di Bracciano; <br/>
 9. Lago di Lugano o Ceresio. <br/>
LAGHI MINORI: <br/>
 1. Lago di Orta; <br/>
 2. Lago di Mergozzo; <br/>
 3. Lago di Candia; <br/>
 4. Lago Grande di Avigliana; <br/>
 5. Lago di Viverone; <br/>
 6. Lago d'Idro; <br/>
 7. Lago di Annone; <br/>
 8. Lago di Comabbio; <br/>
 9. Lago di Garlate; <br/>
 10. Lago di Mezzola; <br/>
 11. Lago di Monate; <br/>
 12. Lago di Olginate; <br/>
 13. Lago di Pusiano; <br/>
 14. Lago di Corbara; <br/>
 15. Lago di Vico; <br/>
 16. Lago di Nemi; <br/>
 17. Lago di Fondi; <br/>
 18. Lago del Turano; <br/>
 19. Lago del Salto; <br/>
 20. Bacino di Campotosto; <br/>
 21. Lago Coghinas; <br/>
 22. Lago del Cixerri». <br/>
</span>
</div>
