---
tipo: INTERVENTI
seduta_id: 526
date: 09/09/2025
title: Discussione
page_references:
  - https://documenti.camera.it/apps/commonServices/getDocumento.ashx?idLegislatura=19&sezione=assemblea&tipoDoc=stenografico&nomefile=stenografico&idSeduta=0526&ancora=sed0526.stenografico.tit00070
---

# Discussione sulle linee generali - A.C. 1502-A

## Intervento di "FORMENTINI Paolo" - "LEGA" - ("Relatore per la commissione")

Grazie, Presidente. In premessa occorre ricordare che l'Accordo di Lisbona, adottato nel 1958 e modificato nel 1967 con l'Atto di Stoccolma, è amministrato dall'Ufficio internazionale dell'Organizzazione mondiale per la proprietà intellettuale, che attualmente detiene e gestisce il registro internazionale delle denominazioni di origine. Gli Stati che ne sono parte formano un'Unione particolare, nell'ambito dell'Unione per la protezione della proprietà industriale, istituita dalla Convenzione di Parigi del 1883, finalizzata a realizzare un sistema che consenta alle denominazioni di origine protetta di beneficiare di un'unica registrazione internazionale e di essere tutelate da qualsiasi usurpazione o imitazione in tutti gli altri Paesi facenti parte dell'Unione medesima, in aggiunta alla protezione generale garantita dalla Convenzione di Parigi. Segnalo che, a partire dal 1970, l'Italia ha registrato 174 denominazioni di origine ai sensi dell'Accordo di Lisbona. Tali registrazioni sono state effettuate sia attraverso i consorzi di tutela riconosciuti dal Ministero dell'Agricoltura, della sovranità alimentare e delle foreste, sia per iniziativa del medesimo Ministero. In considerazione del numero limitato di Stati che fino ad allora erano entrati a far parte del sistema istituito dall'Accordo di Lisbona, nel 2009 è stato avviato un processo di revisione per aggiornare il testo e renderlo più attraente per gli Stati membri dell'Organizzazione mondiale per la proprietà intellettuale, fermi restando i principi e gli obiettivi dell'Accordo del 1958. In base all'Atto di Ginevra oggetto della presente ratifica, le Parti contraenti dell'Accordo di Lisbona possono ottenere la protezione delle loro denominazioni di origine in più Paesi con una sola domanda di registrazione internazionale, redatta in una delle lingue ufficiali dell'Organizzazione mondiale per la proprietà intellettuale, pagando una sola tassa di deposito. Gli altri membri dell'Accordo, entro un anno dalla notifica della registrazione, possono, con il loro silenzio-assenso, impegnarsi alla protezione delle denominazioni di origine in questione da usurpazioni e imitazioni nel loro territorio, ovvero rifiutare la protezione dichiarando le motivazioni, anche ai fini di un possibile appello dell'avente diritto volto alla revoca del rifiuto. Lo scopo principale dell'Atto di Ginevra è quello di rafforzare il sistema di registrazione e protezione internazionale creato dall'Accordo di Lisbona attraverso: l'estensione dell'ambito di applicazione, assicurando all'intera categoria delle indicazioni geografiche la protezione che l'Accordo di Lisbona riserva alle sole denominazioni di origine; l'estensione della portata sostanziale della protezione, così da comprendere nella tutela, oltre alle usurpazioni, alle imitazioni e ad altre condotte contrarie alla protezione, anche altre forme di abuso particolarmente diffuse e dannose non previste dall'Accordo di Lisbona; l'allargamento del perimetro geografico della protezione, che viene perseguito ammettendo a partecipare al sistema di protezione non più solo gli Stati, ma anche le organizzazioni intergovernative, quali ad esempio l'Unione europea e l'Organizzazione africana della proprietà intellettuale. L'Accordo è composto da 34 articoli, suddivisi in 7 capitoli, che disciplinano i profili generali, le forme di registrazione delle domande e le modalità di protezione delle denominazioni di origine e delle indicazioni geografiche, prevedendo l'impegno di ciascuna Parte contraente a proteggerle all'interno del proprio sistema giuridico, le procedure di revisione e le norme di funzionamento. Il disegno di legge di ratifica consta di 5 articoli. In particolare, l'articolo 3 designa il Ministero dell'Agricoltura, della sovranità alimentare e delle foreste quale autorità nazionale competente per le denominazioni di origine e le indicazioni geografiche dei prodotti agricoli, alimentari, del vino e delle bevande spiritose; per tutti gli altri prodotti l'autorità designata è il Ministero delle Imprese e del

## Intervento di "LOPERFIDO Emanuele" - "FDI"

(FDI). Grazie, Presidente. Gentili colleghi, è un atto, questo dell'Accordo di Lisbona fatto a Ginevra il 20 maggio 2015, che rafforza la protezione internazionale delle produzioni tipiche legate al territorio, in particolare quelle agroalimentari e vitivinicole, attraverso il riconoscimento delle denominazioni di origine e delle indicazioni geografiche. L'intesa intende estendere la tutela a nuove forme di abuso e contraffazione, ammettendo la partecipazione delle organizzazioni intergovernative, come l'Unione europea, e garantisce maggiore difesa del , che conta oltre 170 denominazioni già registrate sui mercati globali. È un Accordo, quindi, che conferma l'impegno del Governo Meloni nel tutelare e valorizzare le eccellenze agroalimentari italiane, rafforzando la competitività internazionale del

