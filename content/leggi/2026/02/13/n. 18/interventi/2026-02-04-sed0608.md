---
tipo: INTERVENTI
camera-atto-iri: "http://dati.camera.it/ocd/attocamera.rdf/ac19_2751"
seduta: 0608
data-seduta: 2026-02-04
seduta-url: 
argomento: Seguito della discussione ed approvazione
---

## Intervento 1: Roberto Giachetti

Allora, noi non abbiamo nulla in contrario, signora Sottosegretaria e colleghi, ad utilizzare i due giorni per il voto, perché noi pensiamo che, se quello è uno strumento per aumentare la partecipazione, va bene così, ma la partecipazione, soprattutto quando parliamo di un referendum, signora Sottosegretaria, è legata molto anche all'informazione. E io penso che, con riferimento al tema della partecipazione, - ancorché in un referendum che non ha bisogno del E allora, signora Sottosegretaria, colleghi della maggioranza, io penso che la prima cosa che noi dobbiamo stigmatizzare sia la seguente: nell'ennesima occasione in cui c'è una campagna elettorale su un referendum costituzionale di materia così particolare e rilevante - e io ripeto, come è noto, voterò a favore di questo referendum -, trovo che il fatto che la Commissione parlamentare di vigilanza, che è l'unico organo di garanzia che deve essere arbitro in un sistema democratico - come abbiamo scelto e come è stato sempre - della corretta informazione pubblica, sia bloccata e paralizzata perché la maggioranza non consente che si riunisca - così come, di fatto, lo è anche, quindi, la regolamentazione, almeno dal punto di vista del servizio pubblico, di questa campagna elettorale - sia una cosa di una gravità inaudita, rispetto alla quale i due giorni sono un palliativo. Noi abbiamo una situazione di blocco nella quale non siamo in condizione di garantire l'informazione che sarebbe necessaria. Ovviamente faccio riferimento al referendum, ma questo vale ormai nella quotidianità di tutti i giorni, con l'invasione che è stata fatta, in particolare dalla maggioranza, dei canali pubblici. Dicevo, parliamo di oltre 5 milioni di persone. Lei, signora Sottosegretaria, ieri ha voluto spiegare, quando io gliel'ho chiesto, il tema dei 5 milioni. Le premetto che io non faccio alcuna dietrologia e sono convinto che lei abbia riportato dei dati, che, peraltro, immagino le siano stati dati dai suoi uffici. La pregherei, però - sempre perché non è che io ce l'abbia con gli uffici, mi scusi se la utilizzo come postina vocale -, di spiegare agli uffici che se la Cosa facciamo, leviamo il diritto di voto a 49.000 persone perché non vanno a votare e, quindi, non esistono più? Anche se non vanno a votare, noi dobbiamo garantire il diritto a quei milioni di persone di andare a votare Guardate che non varare norme che consentano il voto ai fuori sede è una peculiarità nostra. In qualunque altro Paese - dove avremo anche il voto elettronico, e abbiamo sicuramente cose più avanzate - questo diritto viene salvaguardato; è solo da noi che c'è una situazione di questo tipo. E vorrei farle presente, signora Sottosegretaria, che qui c'è anche un altro tema: c'è una via classista al voto. Stiamo riducendo il voto a una forma classista, perché, ovviamente, chi ha i soldi per pagarsi il biglietto per tornare a votare, va a votare, e chi non ha i soldi per pagarsi il biglietto non può andare a votare e non può esercitare il diritto di voto. È del tutto evidente - come ho già avuto modo di dirle nel corso del dibattito - che tutto ciò appare ancora più incomprensibile e, per quanto ci riguarda, inaccettabile, e questa è la ragione per la quale su un decreto semplice, che sostanzialmente non dice nulla - addirittura ci sono degli atti dovuti, come quello che riguarda le elezioni a Pescara e via dicendo, su cui non abbiamo nulla -, noi voteremo contro perché riteniamo che la scelta di non utilizzare questo veicolo, che è finalmente un decreto, in prima lettura, attraverso gli emendamenti che comunque erano stati presentati, utilizzando il fatto - come ci hanno spiegato tutti coloro che sono intervenuti - che qui dentro c'è l'assoluta unanimità rispetto alla risoluzione di questo tema… il fatto che voi abbiate deciso di non utilizzare questa possibilità, in prima lettura e con gli emendamenti presentati, per risolvere un problema, è grave, così come che lo facciate arretrando rispetto a un punto di arrivo del quale vi va anche dato merito… Infatti, alle sperimentazioni che sono state fatte nel 2024 e nel 2025 ci siamo arrivati per un lavoro comune, ma non c'è dubbio che chi si batte per questa battaglia sa che sono anni che noi cerchiamo di arrivare a un determinato obiettivo. Ieri mi sono permesso di dirle quello che le ribadisco oggi - non se la prenda e non se la prendano, soprattutto, gli uffici e la burocrazia -, cioè che anche negli anni passati alla decisione ostavano non - come ci spiega il collega Urzi', al quale voglio bene, cui sono amico, ma non siamo proprio figli della… non so che cosa - problemi tecnici: c'è una indisponibilità da parte degli uffici del Ministero dell'Interno che risale a vent'anni fa, quindi traversando Governi di destra, anzi, Governi di sinistra, Governi tecnici e Governi di destra, Governi di tutto lo spettro possibile, perché, evidentemente, creavano dei problemi. Ce li hanno anche spiegati, noi facemmo nella scorsa legislatura un'indagine conoscitiva nella Giunta di cui io facevo parte, di cui ero presidente, peraltro, indegnamente. Non ci sono problemi tecnici, tant'è che i problemi tecnici, collega Urzi', li abbiamo superati. Perché nel 2024 abbiamo sperimentato, nel 2025 abbiamo sperimentato. Lo sa quello che mi rattrista? È che, secondo me, non la Sottosegretaria Ferro, ma gli uffici pensano che il gioco non vale la candela. E cioè che, siccome, tutto sommato, questa possibilità è stata sfruttata soltanto da 20.000 persone nella prima occasione e da 60.000 nella seconda occasione, su 5 milioni potenziali, o non so quanti, che magari loro stessi contestano, il gioco non vale la candela. Lei sa perfettamente e lo sa la collega Ferro - e l'invito che faccio a tutti è a riflettere su questo - che non è che la democrazia si può realizzare un tanto al chilo, a seconda della convenienza. Quello è un diritto costituzionale. Ci fosse anche solo uno che ha la possibilità e ha voglia di farlo, noi glielo dobbiamo garantire, al netto del problema che abbiamo di fronte della partecipazione al voto. E la partecipazione al voto non è che dipende solo da questo. Noi sappiamo perfettamente - per essere chiari tra di noi - che la partecipazione al voto dipende anche dal nostro modo di fare politica e, mi rivolgo, abbracciandolo, a tutto l'emiciclo. Forse, se noi riuscissimo a fare anche un passo ulteriore, diciamo, di maggiore autorevolezza nei nostri dibattiti… In certe occasioni - innanzitutto, faccio io un'autocritica - c'è un modo di rivolgersi quasi più, diciamo, da asilo piuttosto che da Parlamento italiano. C'è una responsabilità della politica, se la gente non va a votare. C'è la responsabilità di un Per questa ragione, mi dispiace, pur non avendo contrarietà rispetto alle altre norme che sono per noi residuali nel decreto, per il punto centrale che poteva essere, davvero, il rilancio di una prospettiva di applicazione e difesa del primo diritto democratico, che è quello dell'esercizio del voto, noi non possiamo che votare in modo contrario (IV-C-RE). Grazie, signor Presidente. Signor Presidente, signora Sottosegretaria, colleghi, diciamo che questa è sicuramente un'occasione persa, un'occasione mancata. Potevamo utilizzare un decreto per fare un'opera giusta, un'opera buona, un'opera necessaria, cioè quella di consentire una partecipazione, dopo una vita, a milioni di persone - non siamo in grado di quantificarli, signora Sottosegretaria, però sono sicuramente un numero cospicuo e verrò anche ad alcune considerazioni -, nel momento in cui tutti, ogni volta che abbiamo una competizione elettorale, dobbiamo ahimè constatare che il numero di partecipanti al voto, di volta in volta, diminuisce, soprattutto se paragoniamo gli appuntamenti elettorali in relazione alle diverse competizioni elettorali.

---

## Intervento 2: Alessandro Colucci

È un momento intimo, importante. All'interno della cabina elettorale si ha la possibilità di orientare il proprio futuro, di fare delle scelte nell'interesse del proprio futuro e dei propri figli. Allora, quando in un provvedimento come questo prevediamo la possibilità di allungare le giornate di voto, di estendere il voto al lunedì, cerchiamo di intervenire su uno dei temi che dovrebbe stare a cuore a tutti, quello dell'astensione. Cerchiamo di creare un'inversione di marcia rispetto a questo terribile fenomeno che oramai vede quasi il 50 per cento degli italiani - anzi, molte volte il 50 per cento degli elettori e oltre - non andare ad esprimere il voto nelle urne. Questa è una sconfitta della democrazia. Questa è una debolezza straordinaria della democrazia che tutti insieme dobbiamo certamente affrontare. I dati che hanno visto il calo negli ultimi anni dell'affluenza alle urne sono sotto gli occhi di tutti: dal 10 al 15 per cento negli ultimi decenni. Ma l'introduzione di un giorno in più per il voto ha permesso di attutire un po' questo contraccolpo, determinando un incremento tra il 7 e l'11 per cento. Perché? Perché si dà la possibilità di andare a votare ai lavoratori turistici, a famiglie e soggetti pendolari, facilitando l'accesso al voto. Con questo provvedimento si dà anche importanza a chi nei seggi presta la sua disponibilità per esercitare un diritto democratico, che sono proprio gli scrutatori, i presidenti dei seggi. Prevediamo l'incremento degli onorari fissi del 15 per cento perché erano fermi da un po' troppo tempo. Io, da giovane studente, ho partecipato al seggio elettorale: è stata un'esperienza straordinaria per quello che si impara in quei luoghi, ma è anche un'occasione importante, interessante per chi vuole arrotondare, per gli studenti che vogliono svolgere una funzione pubblica significativa. Ma, come sempre, il lavoro va remunerato ed è giusto che si sia previsto anche questo nel provvedimento. Poi prevediamo l' Questi sono aspetti politici, ma vi sono anche aspetti organizzativi e di tipo tecnico. Ma qui siamo in un'Aula in cui dobbiamo affrontare delle riflessioni politiche molto importanti. Perché si possono inventare tutte le innovazioni possibili da un punto di vista organizzativo per incentivare il voto, ma la cosa importante è che la politica faccia i conti con la realtà. Deve prendere coscienza che, se c'è una parte di elettorato che non va al voto, è anche responsabilità di tutti noi, di come affrontiamo la politica, di come certe volte, purtroppo, veniamo percepiti come ceto politico che non è in grado di interpretare non solo i bisogni dei cittadini, ma soprattutto le risposte. E, allora, qua arrivo anche alle ultime polemiche cui abbiamo assistito in questi giorni, quando c'è l'esasperazione dello In questi giorni e poche ore fa, abbiamo affrontato il tema dell'ICE, di questa presenza internazionale degli Stati Uniti sul nostro territorio ed è stato detto di tutto e di più. Ho sentito cose in quest'Aula che non corrispondono alla realtà. Credo che, in questo modo, non diamo un servizio che possa far avvicinare gli elettori alla politica. Come il tema degli scontri a Torino, i recenti scontri drammatici a Torino che non si sono conclusi, solo per la responsabilità delle nostre Forze dell'ordine, in qualcosa di più drammatico rispetto a quello cui abbiamo assistito. Come la politica estera, la strumentalizzazione sulla politica estera, che dovrebbe essere la madre principale sulla quale, poi, far discendere le politiche nel nostro Paese e sulla quale dovremmo trovare una condivisione, perché c'è l'interesse di tutto il Paese. Per non venire, poi, ai temi come il lavoro, l'impresa, il Allora, io credo che in queste occasioni, oltre ad affrontare questioni tecniche, dobbiamo fare una seria riflessione politica tra di noi. Principalmente, da parte nostra, può partire un'azione di responsabilità perché si ritorni attrattivi verso il voto, verso le urne, facendo tornare la politica credibile, concreta; una politica che dia risposte, in grado di essere quella politica di ispirazione anche per i giovani alla partecipazione, per essere non solo protagonisti nel voto, ma anche, magari, protagonisti come soggetti che si impegnano direttamente in politica per dare il loro contributo. Non dobbiamo più pensare che la politica sia qualcosa di astratto. Non dobbiamo più far pensare ai cittadini che la politica è qualcosa di astratto, ma è qualcosa che si occupa quotidianamente - e lo deve fare con concretezza - delle loro istanze. Allora, io credo che questa sia un'occasione importante per sottolineare il lavoro significativo che sta facendo il Governo, che stanno facendo il Ministero e la Sottosegretaria Ferro che è sempre presente e attenta alle istanze del Parlamento e dimostra la sua lunga esperienza sia nelle aule che all'interno della politica. Questo è il lavoro che dobbiamo fare, un lavoro di collaborazione con il Governo, dando spunti, idee e suggerimenti. Credo che proprio da qui possano partire quelle condizioni per far tornare la politica quel grande strumento con la “P” maiuscola di cui i cittadini devono andare orgogliosi. Nel momento in cui saranno orgogliosi di tutta la politica, arriveranno a essere orgogliosi anche del voto e faranno di tutto - con gli importanti strumenti tecnici che mettiamo in campo - per riuscire a recarsi alle urne e dare una risposta. Perché - concludo - nessuno, neanche chi vince le elezioni, può accontentarsi di vincere quelle elezioni con il 48 per cento degli aventi diritto al voto che va a esprimere il voto. Anche chi vince non può accontentarsi. Perché può essere una vittoria elettorale, ma è una sconfitta della democrazia, e su questo dobbiamo impegnarci tutti insieme (NM(N-C-U-I)M-CP). Grazie, Presidente. Onorevoli colleghe e colleghi, Sottosegretario Ferro, noi come gruppo di Noi Moderati votiamo convintamente questo disegno di legge, perché crediamo che sia un atto di responsabilità nei confronti della democrazia, nei confronti del voto e nei confronti dei cittadini. Perché diamo una grande importanza al momento elettorale. Perché il voto deve contare, perché il voto è un dovere, oltre che essere un diritto, e perché bisogna essere orgogliosi di esercitare il voto.

---

## Intervento 3: Filiberto Zaratti

Le opposizioni hanno espresso il loro parere. È sembrato anche che, a un certo punto, ci fosse un'unanimità di giudizio da parte di maggioranza e opposizione sulla necessità effettivamente di arrivare a permettere, a questi cittadini e a queste cittadine, di esercitare questo diritto fondamentale. Ci è stato detto che è stato impossibile e ora io leggo, sul sito del Ministero, Consolato generale d'Italia a Bruxelles, referendum confermativo 22 e 23 marzo 2026, opzione degli elettori temporaneamente all'estero. Cosa si dice? Gli elettori residenti in Italia che, per motivi di lavoro, di studio o cure mediche, si trovano temporaneamente all'estero per un periodo di almeno 3 mesi nel quale ricade la data di svolgimento delle prossime consultazioni referendarie, nonché i familiari con i loro conviventi, potranno esercitare il diritto di voto per corrispondenza. Per corrispondenza! Allora, i cittadini che si trovano temporaneamente, per motivi di studio, all'estero, potranno votare per corrispondenza. Per i 5 milioni di italiani che si trovano a Milano o a Torino per lavoro Ma come mai, signora Sottosegretaria, se è possibile farlo per le poche migliaia di cittadini all'estero, giustamente per farli votare, non è possibile per i milioni di lavoratori italiani Perché qui le bugie ormai vengono a galla. Perché, se è possibile farlo in questo modo, era evidentemente possibile anche farlo per gli italiani. Voi parlate tanto degli italiani e delle italiane, della Nazione, ma poi, ovviamente, rimane il fatto che voi tenete fuori dalle elezioni un ipotetico partito che può prendere 5 milioni di voti. Faccio presente che, alle ultime elezioni politiche, il PD, cui va tutta la mia amicizia, naturalmente, ha preso il 19 per cento dei voti. Sapete quanti sono il 19 per cento dei voti? Sono 5.348.000 voti. È come se voi steste cancellando dalle urne un partito uguale a quello del Partito Democratico, è quello che state facendo E il fatto che voi lo facciate in un'occasione particolare, che è quella appunto del referendum costituzionale, rende ancora più grave questa vostra manchevolezza. Perché è più grave? Perché qui non si tratta, semplicemente, di esercitare un diritto per una questione fondamentale, di scegliere chi ci governa nei prossimi 5 anni, signor Presidente. Si tratta di cambiare la Carta costituzionale, e pertanto tutte le operazioni tese a favorire la partecipazione delle cittadine e dei cittadini italiani devono essere messe in campo Perché, quando si cambia la Costituzione, si cambia la Carta fondamentale del Paese, e non si può in nessun modo fare giochini tipo “carta vince, carta perde” perché si ha paura di che cosa pensano queste persone. Non si può fare questo, signora Sottosegretaria, e i fatti che ho in questa occasione raccontato lo dimostrano, lo dimostrano. Del resto, su tutta la vicenda referendaria non avete fatto nient'altro che cercare di frenare, di evitare la partecipazione. Avete in modo sostanzialmente anomalo, diciamo così, fissato una data per consultazioni del 22 e 23 marzo ancor prima che si concludesse la raccolta delle firme, così come era accaduto in tutte le occasioni precedenti. Non c'è stato mai un precedente da questo punto di vista. Si sono sempre attesi i termini di scadenza per la raccolta delle firme prima di procedere all'indizione del referendum. Questa fretta che cosa nasconde? Nasconde, ancora una volta, la vostra paura che i cittadini vi possano dire “no” al referendum, come effettivamente faranno. Vi diranno “no”. Allora, non è che questa questione voi la risolvete attraverso questi I giovani e le giovani, perché sono in gran parte giovani, lavoratrici e lavoratori, studenti e studentesse, persone che non sono in buona salute, non accettano più questo vostro tran tran, questa vostra finzione di dire “sì, siamo d'accordo” e poi non fare le cose che devono essere fatte, come in questo caso. E parliamo di persone che avrebbero diritto alla dignità di cittadini, quella dignità che si esprime unicamente e in modo fondamentale in un'occasione: quando ci si reca alle urne e si mette la scheda dentro l'urna. Quello è un momento di grande dignità che la nostra Costituzione, quella che voi volete cambiare, ma è ancora vigente, definisce un diritto, ma anche un dovere. Un diritto, ma è anche un dovere. E voi state facendo di tutto per evitare che questo diritto e dovere di ognuno di noi possa essere esercitato Qui bisogna dare credibilità alla politica, e, per dare credibilità alla politica, bisogna fare norme come quelle che permettono a tutte e a tutti di andare a votare, che permettono di affrontare i problemi, che permettono di affrontare quel problema di fondo che nasconde il fatto che 5 milioni di persone sono lontane da casa, e cioè che queste persone non hanno il lavoro a casa loro; che queste persone, per poter vivere, devono andare in un'altra parte del nostro Paese o, peggio, all'estero. Quelle persone che per studiare non possono studiare a casa loro perché mancano le università, perché mancano le possibilità di esercitare questo diritto a casa propria. Quelle persone che, per curarsi, devono andare in un'altra città, lontano da casa propria, affittare un alloggio per stare vicino ai propri cari. Ecco, se noi affrontassimo davvero questi problemi, se il vostro Governo, invece di comprare continuamente armi, si decidesse a investire sulla scuola pubblica Perché voglio ricordare che alle ultime elezioni politiche ha votato il 63,91 per cento delle persone che avevano diritto alla Camera e soltanto 5 anni prima, nel 2018, aveva votato il 72,94 per cento. In soli 5 anni si è perso il 10 per cento degli elettori, milioni e milioni di persone che non sono andate a votare, e questa è una responsabilità che in primo luogo chi governa si deve assumere. Voi governate da tre anni e mezzo. Non ci sono più scuse di quelli che governavano prima e di quelli che ci sono stati dopo; non ci sono più scuse su tutte le controversie in merito al fatto che l'opposizione non vi permette di governare. Voi avete il dovere di governare e avete il dovere di risolvere i problemi come questo. Ancora una volta avete ingannato gli italiani e le italiane (AVS). Grazie, signor Presidente, signora Sottosegretaria. Noi abbiamo apprezzato naturalmente la conduzione di questa discussione in Commissione, accompagnata dalla sua presenza quotidiana e qualificata, e la sua partecipazione al dibattito che c'è stata in ogni momento, anche in Aula. Però, francamente, mi viene da porre una domanda: vorrei capire il Governo che gioco sta giocando, io ancora non l'ho capito. Abbiamo fatto una lunga discussione sulla questione di dare il diritto di voto ai fuori sede, forse è stato l'argomento principale su cui si è discusso, ancora in questa occasione, in Commissione e in Aula.

---

## Intervento 4: Valentina Grippo

Per questo anch'io mi concentrerò sul tema del voto dei fuori sede, sull'accessibilità al voto, perché, Sottosegretaria, lo abbiamo detto più volte: fuori da quest'Aula cresce il primo partito del Paese, che è il partito dell'astensione. Dagli anni ‘50 a oggi l'affluenza alle elezioni politiche è diminuita di circa 30 punti percentuali, di 30 punti. Lo stesso andamento riguarda le elezioni europee e ormai anche delle consultazioni regionali, comunali e referendarie sappiamo bene le complessità. Non è un fatto occasionale, è il segnale di una frattura tra cittadini e istituzioni che non possiamo più ignorare. Il voto di cui parliamo oggi, il voto in generale, non è una procedura neutra, è il momento in cui il cittadino esercita la propria sovranità, è l'atto che rende viva la democrazia. Quando il voto diventa difficile, quando è scoraggiato, quando non è accessibile, non si indebolisce solo una procedura, si indebolisce il patto democratico fra istituzioni e cittadini. È questo ciò che voglio ribadire oggi e lo abbiamo detto ampiamente ieri e lo hanno detto i colleghi che mi hanno preceduto: il Parlamento non ha il diritto di scippare il voto ai cittadini. Non avete il diritto di farlo, non abbiamo il diritto di farlo. Il diritto di voto non è nella disponibilità del legislatore, è un diritto costituzionale che siamo chiamati a garantire, non a concedere. Ieri abbiamo sentito dire tantissime cose, perché capisco che siete in imbarazzo anche voi: che non ci sarebbe stato tempo per pensarci, ma sono tre anni e mezzo che ne parliamo e su questo non commento; poi, addirittura, che non si può andare avanti con il voto fuori sede, perché la sperimentazione è stata utilizzata solo da 60.000 persone su 5 milioni. Questo ragionamento - lo hanno detto i colleghi che mi hanno preceduto - è fallace almeno sotto tre profili. Il primo: un diritto costituzionale - mi dispiace doverlo ribadire in quest'Aula, ma visto che serve lo ricordo - non è un'elargizione, non si valuta in base al numero di chi riesce a esercitarlo, anzi casomai è vero l'esatto contrario, cioè se un diritto non viene garantito è compito della Repubblica rimuovere gli ostacoli che ne hanno impedito l'effettivo esercizio. Non è che se non riusciamo a garantire il diritto alla parità di genere lo aboliamo perché deduciamo che i cittadini non sono interessati; è un paradosso, è una cosa surreale anche solo averla sostenuta. I diritti non funzionano a domanda, vanno garantiti e segnatamente vanno garantiti da tutti noi che sediamo da questo lato e da voi che sedete da quell'altro lato dell'Aula. Secondo: se poche persone hanno utilizzato questo strumento, la questione non è perché i cittadini non erano interessati ma, piuttosto, perché lo abbiamo reso così difficile e quale ostacolo gli ha impedito di esercitare il loro diritto. Guardiamo come funzionava quella sperimentazione: bisognava registrarsi molte settimane prima del voto, quindi avere una soglia di attenzione verso l'appuntamento elettorale che sappiamo non esserci da parte della stragrande maggioranza dei cittadini; bisognava aver previsto tutto per tempo, perché occorreva portarsi fisicamente dietro la tessera elettorale presa nel comune di residenza e, quindi, se stiamo dicendo che uno in quel comune non ci sta doveva averci pensato mesi prima a iscriversi e a portare la tessera; soprattutto non si votava dove si viveva - questa cosa va detta - ma si votava nel capoluogo di provincia. Faccio un esempio concreto, perché secondo me non si capisce bene la complessità che è, invece, il nodo di perché è stato utilizzato così poco. Un ricercatore universitario originario di Bari, che lavorava stabilmente a Udine, che cosa doveva fare? Per votare non poteva farlo a Udine, dove viveva e lavorava, ma doveva recarsi a Trieste, a oltre un'ora e mezza di distanza, e doveva farlo avendo pensato, due mesi prima, di registrarsi in un elenco ed essersi ricordato, ancora più mesi prima, di portarsi dietro la tessera elettorale, organizzando spostamenti, tempo e costi. Poi ci stupiamo che quella sperimentazione è stata utilizzata da poche persone. Il terzo punto l'ha detto prima Roberto Giachetti e lo condivido: anche se fossero state poche o pochissime le persone messe in condizione di votare in più, in un Paese in cui l'astensionismo è diventato strutturale sarebbe comunque valsa la pena, perché ogni cittadino che vota rafforza la democrazia e ogni cittadino che rinuncia o viene scoraggiato la indebolisce. Mentre noi discutiamo se valga la pena garantire un diritto, il resto del mondo va avanti. In Francia esiste il voto per procura, in Estonia il voto elettronico da remoto, in Germania il voto per corrispondenza, in Spagna studenti e lavoratori votano da lontano, in Svezia, Finlandia, Svizzera, Belgio e Portogallo - solo per citarne alcuni - le modalità di voto sono state ampliate per includere chi studia o lavora fuori dal comune di residenza. Noi discutiamo se vogliamo o meno concedere questa possibilità: concedere. Costruiamo una sperimentazione a ostacoli e poi la usiamo come prova che non funziona. C'è poi un paradosso che dovrebbe farci riflettere tutti: se uno studente italiano va a studiare a Londra, può votare dall'estero; se va a studiare a Milano, da Roma, no. Dunque, se attraversa un confine nazionale lo Stato si organizza; se si sposta all'interno del Paese, lo Stato si volta dall'altra parte. Poi ci chiediamo perché i giovani preferiscono emigrare. Questo decreto non aiuta il processo elettorale. Ovviamente, è un decreto che fissa una consultazione e noi siamo favorevoli al fatto che questa consultazione si svolga. Siamo anche favorevoli a molte delle previsioni che sono dentro questo provvedimento, anzi ben venga che si allunghino i giorni e ben venga che si dia la possibilità alle persone di esprimersi, ma una consultazione non è democratica se lo Stato accetta che una parte dei cittadini non sia messa nelle condizioni di partecipare. È il 10 per cento. Tutti abbiamo visto il film della Cortellesi sull'accesso al voto delle donne. Dunque, è una cosa macroscopica! Noi dovremmo stare qui dalla mattina alla sera a dirci come è possibile che il 10 per cento dei nostri cittadini non possa votare. Per queste ragioni, purtroppo, dobbiamo annunciare il voto contrario su questo decreto da parte del gruppo di Azione, non perché evidentemente siamo contrari alla consultazione, ma perché siamo contrari a una consultazione che non mette tutti nelle condizioni di partecipare. Il Parlamento può chiamare alle urne, non può decidere chi far votare (AZ-PER-RE). Presidente, colleghe e colleghi, Sottosegretaria Ferro, oggi siamo qui a votare questo decreto, che poteva risolversi in un mero passaggio tecnico, in un momento in cui la nostra democrazia vive una difficoltà profonda e strutturale.

---

## Intervento 5: Carmela Auriemma

Io ho apprezzato molto la presenza, la partecipazione e anche il confronto con la Sottosegretaria e proprio lei ci ha ricordato, più volte, che fa parte di una generazione che fa politica. Ma davvero lei ci può dire, in quest'Aula, che può pensare minimamente che l'astensionismo si possa ostacolare o contenere semplicemente con una questione di orario di apertura dei seggi? Questa cosa che voi vi raccontate e che ci volete raccontare, in un provvedimento che di fatto è privo di una vera riforma sul sistema elettorale, è veramente una clamorosa bugia. Noi non possiamo pensare che l'astensionismo, il distacco della partecipazione, il distacco dei cittadini dalla politica e dalle istituzioni possa dipendere soltanto dal fatto che il lunedì si possa dare la possibilità di votare ai cittadini Quindi, il punto qual è? Che non è possibile trincerarsi dietro una misura strettamente organizzativa e dire che questa è la soluzione del Governo. Infatti, se da un lato c'è questa soluzione, dall'altro lato - ed è qui la questione politica che ha tenuto banco in Commissione e in quest'Aula - manca la previsione di una disposizione che va a strutturare il voto per i fuori sede, che è una cosa allucinante. Noi diciamo che aprire i seggi e prolungare le votazioni anche il lunedì può servire; però, eliminiamo la possibilità per quasi 5 milioni - 5, 2, 3, qualsiasi sia il numero, non ha importanza, per quello che è stato detto - di cittadini. La togliamo. Non solo voi non la prevedete, ma non avete neanche previsto la possibilità di accogliere i nostri emendamenti, qui, in questo momento, in cui il decreto è in prima lettura. Questa cosa è allucinante. Già sarebbe allucinante se non ci fosse un referendum alle porte, ma, se pensiamo al referendum che questo Paese si accinge a votare, è ancora più grave! Noi stiamo togliendo la possibilità ai cittadini di incidere e di dire la propria su una riforma che, comunque, va a stravolgere il sistema costituzionale, quello che hanno visto i nostri Padri costituenti. Questa cosa è di una gravità allucinante. Quindi questo Governo, quando vuole parlare di astensionismo, quando vuole parlare di contrasto all'astensionismo, dovrebbe fare un'analisi e capire che è necessario un intervento strutturale sulla materia elettorale. È necessario prevedere nuove modalità, molto più celeri, molto più spedite. Tutto questo, in tre anni, non si è visto. Si è vista una sperimentazione, che, in un certo senso, abbiamo anche accolto, abbiamo riscontrato questa positività, ma, a un certo punto, questa sperimentazione viene interrotta. E il motivo? Il motivo è, secondo quello che ci è stato detto dal Governo, un motivo tecnico, ma, in realtà, anche politico, perché i tempi, anche per il referendum, li avete scelti voi Noi sappiamo che il diritto al voto non è soltanto un mero esercizio di un diritto, non è una questione burocratica, ma è il modo più concreto per ognuno di manifestare la propria esistenza, per manifestare la propria partecipazione, per manifestare la propria volontà di contribuire alla vita democratica di questo Paese. E noi che facciamo? Diciamo ai giovani: no, mi dispiace, aspettiamo, sospendiamo la sperimentazione, ne riparleremo la prossima volta. Questo allontana le persone dalla politica e dalle istituzioni Il diritto al voto dovrebbe essere una battaglia comune. Il diritto al voto non può dipendere da questioni economiche, da questioni di tempo o da questioni di residenza, ma dovrebbe essere garantito a tutti in maniera uguale. Invece qui, oggi, a 80 anni della nostra Costituzione, della nostra Repubblica, in quest'anno, che è una ricorrenza così importante, cosa facciamo? In questo modo, creiamo discriminazioni enormi, perché un giovane ragazzo non solo deve fare un lavoro sottopagato, deve pagare un affitto fuori sede (conosciamo benissimo i rincari), ma deve anche rinunciare alla possibilità di tornare a casa, perché conosciamo benissimo i costi dei trasporti. Tutto questo ci fa veramente preoccupare, proprio questo tipo di atteggiamento. Guardi, Sottosegretaria, un po' l'ho conosciuta e so la sensibilità che ha su questo tema. Io so che, anche per lei, questi giorni sono stati una grande sconfitta per la democrazia, perché noi stiamo qui, giorni, in Commissione, a dire una cosa che dovrebbe essere scontata. Noi stiamo qui a rivendicare un diritto che dovrebbe essere scontato: l'esercizio del diritto di voto. Questo è allucinante. È un fallimento! E lei non può dirci che è una questione tecnica. La tecnica deve essere sempre superata dalla politica. La politica deve avere la supremazia sulla tecnica. Non è possibile che i tecnici dicano a 5 milioni di cittadini che non possono votare. Questa cosa è inaccettabile Non ci sono misure che parlano ai giovani, non ci sono misure che parlano al Paese e che ricostruiscono questo legame di fiducia. Non si risolve così il problema dell'astensionismo. Questo decreto non rafforza la democrazia, anzi, ne certifica la fragilità. Per questi motivi, noi voteremo convintamente contro questo provvedimento, contro l'atteggiamento di questa maggioranza, che allontana ancora di più i cittadini e che nega un diritto fondamentale, che è una conquista per tutti quanti (M5S). Grazie, Presidente. Onorevoli colleghi e colleghe, Sottosegretaria, questo provvedimento è stato presentato dal Governo come un provvedimento urgente che era necessario per favorire la partecipazione alle consultazioni elettorali e referendarie del 2026. Al di là delle dichiarazioni e al di là degli slogan, in questo provvedimento - perché poi lo andiamo a vedere, appunto, qual è lo strumento con cui per il Governo si può contrastare l'astensionismo - non vi è un intervento strutturale e non c'è una visione d'insieme. È semplicemente un intervento limitato per un anno, un intervento tampone, che riguarda sostanzialmente una sola cosa: allungare le procedure di voto al giorno successivo alla domenica, cioè il lunedì, cosa su cui noi siamo assolutamente favorevoli. Il punto è che viene presentata questa misura - e basta leggere la relazione di accompagnamento - come una misura idonea a contrastare l'astensionismo e a garantire la partecipazione democratica.

---

## Intervento 6: Andrea Gentile

Questo è lo spirito con il quale, a mio avviso, dovrebbe essere letto questo provvedimento, che nasce da un'esigenza reale e non eludibile: garantire che l'anno 2026 - un anno caratterizzato da un calendario particolarmente denso di appuntamenti elettorali e referendari - possa svolgersi in condizioni di ordine, certezza delle regole, funzionalità amministrativa, tutela dei diritti politici dei cittadini. Non siamo di fronte a un intervento episodico o a un intervento meramente tecnico, ma credo siamo di fronte a un atto che incide sull'organizzazione concreta della democrazia, sulla capacità dello Stato di rendere effettivo il diritto di voto, sulla credibilità delle istituzioni, che sono chiamate, molto spesso, a gestire processi complessi, spesso sotto pressione, in territori davvero diversi tra loro per dimensioni, risorse e condizioni sociali. Il testo che è giunto all'esame dell'Assemblea ha subìto anche un lavoro ampio in Commissione affari costituzionali. Presenta una struttura essenziale, ma comunque significativa: è composto da tre articoli, ciascuno dei quali affronta questioni di non poca rilevanza. In primo luogo, vi è la questione del prolungamento delle operazioni di voto su due giornate consecutive. Si tratta, dunque, di una deroga puntuale alla disciplina ordinaria, giustificata non soltanto dalla molteplicità delle consultazioni previste, ma anche dalla necessità di favorire una più ampia partecipazione, tenuto conto delle mutate condizioni di vita e di lavoro dei cittadini. Viviamo in tempi complessi. Le esigenze familiari e professionali sono sempre più impellenti. Quindi, estendere le operazioni di voto su due giorni rappresenta un atto di realismo istituzionale, un atto che rafforza l'accessibilità al processo democratico, senza, però, intaccarne la serietà. A ciò, poi, si accompagna una disciplina chiara e puntuale sullo svolgimento contestuale di più consultazioni. La Un punto tutt'altro che secondario, che, a mio avviso, va affrontato in quest'Aula: riguarda il momento della scelta dell'elettore e dell'intero processo elettorale. L'intero procedimento vede fasi diverse: dalla corretta informazione preventiva, alla regolarità delle operazioni di seggio, alla chiarezza delle fasi di scrutinio. La previsione di un ordine preciso di svolgimento degli scrutini, anche in caso di abbinamento tra referendum e elezioni suppletive o amministrative, è la E poi c'è il tema ovviamente delle spese e dei compensi spettanti ai componenti degli uffici elettorali di sezione. Riconoscere l'impegno in modo equo di migliaia di cittadini, che lavorano nei seggi e nelle operazioni elettorali, significa valorizzare una tradizione di partecipazione amministrativa che ha garantito, nel tempo, una solidità del nostro sistema elettorale. Ecco perché Forza Italia guarda con favore all'impianto complessivo di questo provvedimento, perché lo considera coerente con una visione di democrazia che non è ideologica, ma è una visione concreta, una visione non retorica, ma operativa. Favorire la partecipazione non significa moltiplicare slogan, ma creare condizioni reali affinché il voto sia accessibile, ordinato e consapevole. Proprio per questo, però, riteniamo importante sottolineare che ogni intervento sull'organizzazione delle consultazioni deve essere accompagnato da un impegno altrettanto forte sul piano dell'informazione e della chiarezza verso i cittadini. Le regole del gioco democratico devono essere non solo giuste, ma anche comprensibili e percepite come tali, perché, in un contesto nel quale la disaffezione al voto rappresenta una sfida crescente - e questo purtroppo, ahimè, è un elemento di criticità dei nostri tempi -, la confusione normativa o comunicativa non può trasformarsi in un ulteriore fattore di allontanamento dei cittadini dalla politica. Ecco perché abbiamo di fronte l'esame di un atto che deve essere l'occasione per poter affermare valori condivisi, per affermare il rispetto delle regole del gioco democratico. E, proprio su questo aspetto, Forza Italia, a tale riguardo, ritiene che il tema del voto dei fuori sede, di cui si è tanto discusso in quest'Aula, a giusta ragione, non possa essere affrontato con semplificazioni o forzature. Occorre, in questo senso, valutare con attenzione l'equilibrio che deve sussistere tra ampliamento delle possibilità di voto e garanzia della regolarità e della sicurezza delle operazioni elettorali. Su questo mi consenta, Sottosegretario Ferro: lei è stata molto chiara, ha spiegato, con dovizia di particolari, in Commissione e poi in Aula, perché non si è potuta operare questa opzione e perché il tema del voto fuori sede non ha potuto trovare giusta sede e materia in questo provvedimento. Lo ha spiegato sulla base di un patrimonio di dati e di esperienze che raccontano delle sperimentazioni effettuate su dati reali, che lei ha già ampiamente citato; lo ha spiegato anche con i tempi normativi di esecuzione della normativa, perché ha spiegato che la normativa oggetto di conversione vedrebbe la relativa previsione del voto ai fuori sede solo 20 giorni prima della data del referendum, quando normalmente, in tutte le consultazioni, questo avviene almeno 80-90 giorni prima, con una notevole compressione proprio del procedimento democratico cui accennavo prima, cioè dei tempi di espletamento degli adempimenti elettorali. Quindi, non ci sono solo ragioni ostative tecniche. Ci sono ragioni ostative di tempi e ci sono ragioni ostative di organizzazione di una macchina elettorale burocratica, farraginosa che, ahimè, non può partire dall'ineludibile riconoscimento di questo contesto e di questo impedimento reale. Ma, accanto al suo intervento, autorevole Sottosegretaria - noi ci conosciamo da molto tempo e io l'ho sempre apprezzata per la sua coerenza e la sua azione politica -, è seguito il dibattito in Aula, è intervenuto anche il collega Urzi' ieri, e ha precisato e ha confermato che c'è un'iniziativa legislativa, che attualmente è all'esame del Senato della Repubblica, che è già passata in quest'Aula, che ha già trovato accoglimento nell'Aula della Camera. Quindi, mi pare di capire che c'è la volontà politica di procedere in questa direzione, cioè di ampliare il voto anche per i fuori sede. E allora, se questo è vero, l'esame di questo provvedimento non può che essere letto come una parte di un percorso più ampio, cioè si potrebbe partire da questo patrimonio di dati e di esperienze per fare delle scelte di responsabilità e per lavorare su un impianto condiviso che possa trovare luce con l'approvazione di maggioranza e opposizione su alcuni valori di base: rispetto della volontà popolare, certezza delle regole e tutela delle minoranze e delle maggioranze, in definitiva, credibilità delle istituzioni. Le regole non sono neutrali, incidono sulla fiducia dei cittadini. Senza fiducia, nessun sistema democratico può reggere nel lungo periodo. E il Parlamento, in questo senso, deve continuare ad essere luogo di confronto serio e responsabile, capace di tenere insieme rigore istituzionale e ascolto della società; non un'arena di contrapposizioni sterili o anacronistiche, ma uno spazio nel quale le differenze si misurano sul terreno delle soluzioni concrete. Questa è la nostra valutazione del provvedimento. È una valutazione positiva, riteniamo che sia un provvedimento chiaro, che si inserisce in una cornice funzionale e chiara. Naturalmente, nessuna legge può esaurire da sola questo compito di rivitalizzare la partecipazione democratica, ma è su una linea di equilibrio tra continuità e innovazione, tra coerenza e riformismo, che Forza Italia intende collocare la propria azione politica, con leggi chiare, ordinate e rispettose della tradizione istituzionale, che è l'unico modo per poter sperare di guardare al futuro con rinnovata fiducia. Per questo, io dichiaro il voto favorevole di Forza Italia su questo provvedimento in quest'Aula, oggi (FI-PPE). Presidente, onorevoli colleghi, Sottosegretario Ferro, oggi quest'Aula è chiamata a esprimersi su un provvedimento di grande rilevanza, che tocca veramente il cuore stesso della nostra forma di Stato. Negli interventi precedenti, ho sentito parlare di democrazia. La democrazia non vive di enunciazioni solenni, né di formule astratte. La democrazia si concretizza ogni giorno, concretamente, ogni volta che un cittadino si reca in un seggio, riceve una scheda, compie una scelta politica libera, personale, consapevole. Le consultazioni elettorali e referendarie rappresentano proprio il momento più alto di questo esercizio di sovranità popolare, quello in cui il rapporto tra istituzioni e popolo si fa diretto, immediato e vincolante.

---

## Intervento 7: Gianangelo Bof ( (LEGA)

Ho sentito parlare del fatto che noi non avremmo garantito il voto dei nostri italiani all'estero, una restrizione ( (LEGA). Presidente, onorevoli colleghi, Sottosegretario, io ho ascoltato attentamente i discorsi pronunciati soprattutto dai banchi della sinistra in questi giorni e soprattutto oggi, e devo dire che, a un certo punto, ho detto: ma noi siamo così brutti e cattivi e antidemocratici perché non vogliamo far votare le persone? Noi vogliamo che venga inibito il diritto di voto ai nostri cittadini? Mah, sempre con lo spirito autocritico che mi contraddistingue, ho cercato di informarmi, ho cercato di capire se ciò fosse vero, perché, se ciò fosse vero, sarebbe una cosa grave.

---

## Intervento 8: Federico Fornaro (PD-IDP)

(PD-IDP). Grazie, signor Presidente. Rappresentante del Governo, colleghe e colleghi, ci troviamo di fronte a un provvedimento che normalmente sarebbe passato come una sorta di atto dovuto, senza grandi discussioni e, invece, ci sono le questioni che sono già state indicate dai colleghi e su cui ritornerò, come quella legata al tema delle persone, dei cittadini e delle cittadine, che vivono fuori sede. Prima di entrare su questo, vorrei che ci fosse consapevolezza, in quest'Aula, anche del contesto entro cui ci muoviamo, che è un contesto di un astensionismo senza precedenti: nelle elezioni politiche del 2022, per la prima volta si è battuto un record storico, arrivando al 63,9 per cento di votanti e anche nelle elezioni europee - lo ricordo a quest'Aula - per la prima volta siamo arrivati sotto il 50 per cento di votanti in un'elezione politica generale. Il tema dell'astensionismo… se poi si fanno anche altre riunioni, Presidente (Commenti di deputati del gruppo Partito Democratico-Italia Democratica e Progressista)…

---

## Intervento 9: Alessandro Urzi'

Ma non possiamo ignorare le numerosissime date delle elezioni amministrative: 580 comuni nelle regioni a statuto ordinario, 220 in quelle a statuto speciale; poi, ancora, due elezioni suppletive per i collegi uninominali della Camera e, poi, al turno ordinario seguirà anche un turno di elezioni amministrative straordinario. Quindi, è un anno di grande fermento e di confronto su idee e schieramenti. Con il referendum - mi preme dirlo, Presidente, lo abbiamo detto e lo vogliamo ribadire - indichiamo al Paese la via delle riforme, come quella capace di superare incrostazioni del passato, che hanno rallentato la crescita, la stabilità e l'autorevolezza del nostro Paese. Crescita, stabilità, autorevolezza restituite dal Governo di Giorgia Meloni e su cui siamo misurati e giudicati a livello internazionale. Come siamo misurati, Presidente, e come siamo giudicati? “ Può bastare, signori, colleghi dell'opposizione? Ora, però, accettiamo la sfida del referendum per una giustizia giusta, iniziando dalla liberazione dall'occupazione da parte delle correnti ideologizzate e archiviamo la riforma della Corte dei conti, che sarà strumento di sostegno e indirizzo oculato e responsabile per le amministrazioni pubbliche, non più un freno per la paura della firma. Ancora, la riforma su sicurezza e contro l'immigrazione clandestina e quella del fisco. Anche lo straordinario anno elettorale del 2026, quello corrente quindi, aveva la necessità, Presidente, di adeguamenti normativi per garantire l'esercizio ordinato e completo del più grande dei diritti, quello al voto, quello di cui tutta la sinistra non ha parlato. La norma, in effetti, pur essendo asciutta, favorisce la partecipazione degli elettori, esattamente l'opposto di tutto quello che abbiamo seguito sino ad oggi. L'estensione a due giornate del voto per il referendum è la rappresentazione plastica di questa volontà per sconfiggere il primo partito italiano, che è avversario di tutti i partiti: è il partito del non voto. Questo provvedimento interviene anche sulle modalità di elezione nei comuni sino a 15.000 abitanti, quando sia stata ammessa e votata una sola lista. Poi semplificazione: una modifica che agevola il raggiungimento del Insomma, per tutto questo impegno nel fare e nel garantire il valore del voto e degli elettori non possono quindi essere sostenibili e giustificabili le ragioni e le critiche mosse dalle opposizioni sul voto per i fuori sede. Appare paradossale che siano proprio le forze di opposizione, Presidente, latitanti in tutti gli anni in cui hanno governato, a rimproverare l'attuale Governo, che è stato l'unico ad avviare le prime sperimentazioni della storia repubblicana per coloro che stanno fuori sede Presidente, non ci avevano pensato i Governi Conte, non ci avevano pensato i Governi Renzi, Draghi, Gentiloni e Letta, ossia non ci avevano pensato i vostri Governi. Ci abbiamo pensato noi. Eppure, state ancora a protestare. Facciamo un punto, Presidente. Per le elezioni europee erano state 23.000 le istanze di ammissione da parte di studenti, poco meno di 60.000 per studenti e lavoratori aventi diritto ai referendum abrogativi 2025. Le proiezioni, rispetto al dato del cosiddetto Libro bianco tanto citato, parlavano di un milione e mezzo di studenti e lavoratori, a fronte di una categoria di fuori sede appunto indicata… (FDI). Grazie, Presidente. Onorevoli colleghi, dopo questo dibattito dell'assurdo, con il quale le opposizioni di sinistra hanno parlato di tutto quello che non c'è nel testo di legge, ignorando tutto quello che c'è, io direi di tornare alla realtà. Perché il 2026, Presidente, sarà un anno che rimarrà negli annali della storia della nostra Repubblica, intenso sul piano degli appuntamenti elettorali, iniziando evidentemente dal referendum costituzionale sulla giustizia, il 22 e 23 marzo.

---

**Fonte:** https://documenti.camera.it/apps/commonServices/getDocumento.ashx?idLegislatura=19&sezione=assemblea&tipoDoc=stenografico&nomefile=stenografico&idSeduta=0608&ancora=sed0608.stenografico.tit00080.sub00010.int00100#sed0608.stenografico.tit00080.sub00010.int00100
