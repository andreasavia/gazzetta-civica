---
tipo: INTERVENTI
seduta_id: 606
date: 02/02/2026
title: Discussione
page_references:
  - https://documenti.camera.it/apps/commonServices/getDocumento.ashx?idLegislatura=19&sezione=assemblea&tipoDoc=stenografico&nomefile=stenografico&idSeduta=0606&ancora=sed0606.stenografico.tit00020
  - https://documenti.camera.it/apps/commonServices/getDocumento.ashx?idLegislatura=19&sezione=assemblea&tipoDoc=stenografico&nomefile=stenografico&idSeduta=0606&ancora=sed0606.stenografico.tit00090
---

# Discussione sulle linee generali - A.C. 2751-A

## Intervento di "AMICH Enzo" - "FDI"

(FDI). Signor Presidente, Sottosegretario Wanda Ferro, onorevoli colleghi, intervengo per illustrare il disegno di legge di conversione del decreto-legge 27 dicembre 2025, n. 196, recante disposizioni urgenti per le consultazioni elettorali e referendarie dell'anno 2026, all'esame della Camera, in prima lettura, come atto Camera n. 2751. Desidero, innanzitutto, richiamare il fatto che, nel corso dell'esame in sede referente, il testo è stato modificato e trasmesso all'Assemblea come atto Camera n. 2751-A. Accanto alle misure già previste dal decreto-legge, è stata introdotta una disposizione ulteriore che riguarda le elezioni comunali nei comuni sino a 15.000 abitanti nei casi in cui sia stata ammessa e votata una sola lista. La I Commissione ha deliberato il mandato al relatore a riferire favorevolmente all'Assemblea il 28 gennaio 2026 e resta fermo il termine costituzionale per la conversione, che scade il 25 febbraio 2026. È un provvedimento essenziale nella forma, ma significativo nella sostanza, perché incide su ciò che rende effettivo un diritto costituzionale fondamentale: la possibilità concreta, semplice e ordinata di esercitare il voto. La Il cuore della disciplina è la scelta, limitata al solo 2026, di estendere la votazione su 2 giornate: domenica, dalle 7 alle 23, e lunedì, dalle 7 alle 15. È una deroga puntuale rispetto alla regola vigente, che dal 2014 aveva ricondotto il voto alla sola domenica. Qui la valutazione del Governo - e oggi del Parlamento, chiamato a convertirla in legge - è che nel 2026 vi siano condizioni tali da rendere preferibile un assetto più ampio e inclusivo. Più tempo a disposizione degli elettori significa ridurre gli ostacoli pratici, attenuare congestioni e code, gestire meglio i flussi, limitare l'impatto di imprevisti personali o lavorativi, che spesso si concentrano proprio nel fine settimana. A questo proposito è utile ricordare, anche solo in sintesi, il quadro delle consultazioni previste nel 2026 per capire anche i tanti impegni di quest'anno: il referendum costituzionale, In termini istituzionali, si tratta di una misura che rafforza l'accessibilità del voto, senza alterare la competizione democratica: non interviene sulle regole di attribuzione dei seggi, né sui presupposti del diritto elettorale; opera sul piano organizzativo, dove spesso si gioca la differenza tra un diritto fondamentale riconosciuto e un diritto effettivamente esercitabile. A questa estensione temporale si accompagna, coerentemente, un adeguamento degli onorari dei componenti degli uffici elettorali di sezione. È previsto un incremento del 15 per cento degli onorari fissi forfetari, restando ferme le maggiorazioni già previste quando più consultazioni si svolgono contestualmente. È una scelta equilibrata: chiediamo ai presidenti di seggio, agli scrutatori, ai segretari e all'intera macchina elettorale una prestazione più lunga e più complessa; è corretto riconoscerla in un modo proporzionato. Anche questo aspetto, spesso considerato minore, è invece decisivo per la qualità del processo. Seggi che funzionano, personale motivato e condizioni di lavoro sostenibili incidono direttamente su regolarità, serenità delle operazioni e fiducia degli stessi cittadini. Il decreto-legge contiene, poi, un secondo asse di intervento, altrettanto importante: le regole di coordinamento quando consultazioni diverse si trovino a svolgersi nello stesso territorio e nello stesso periodo. La norma è tecnica, ma la sua utilità è politico-istituzionale, perché riduce incertezze applicative, difformità tra comuni, rischi di errore e potenziali contenziosi. In caso di contemporaneo svolgimento di referendum ed elezioni suppletive, si stabilisce un quadro operativo uniforme per gli adempimenti comuni e per il funzionamento dei seggi, con richiamo alle regole delle suppletive, e soprattutto si fissa un ordine di scrutinio chiaro: prima il referendum e poi, senza interruzioni, le suppletive. Nell'ipotesi di concomitanza tra elezioni suppletive ed elezioni amministrative si stabilisce l'ordine di scrutinio e la prosecuzione senza soluzione di continuità, con lo spostamento di eventuali scrutini circoscrizionali al martedì mattina. Sono previsioni che non incidono sull'esito politico di una consultazione, ma su qualcosa di altrettanto essenziale: la certezza delle procedure e la loro omogeneità sul territorio nazionale. A queste misure, nel testo risultante dall'esame referente, si aggiunge, come anticipavo, un intervento ulteriore, circoscritto al solo 2026, relativo alle elezioni comunali nei comuni fino a 15.000 abitanti, quando sia stata ammessa e votata una sola lista. La disposizione introduce una deroga mirata al testo unico degli enti locali prevedendo che, in tali casi, siano eletti il candidato sindaco e tutti i candidati compresi nella lista, a condizione che la lista abbia riportato un numero di voti validi non inferiore al 50 per cento di votanti e che il numero dei votanti non sia inferiore al 40 per cento degli elettori iscritti nelle liste elettorali del comune, in luogo del 50 per cento ordinariamente richiesto. Se tali percentuali non sono raggiunte, l'elezione è nulla. Si prevede inoltre che, ai fini del calcolo degli elettori iscritti, non si tenga conto degli elettori iscritti all'AIRE che non esercitano il diritto di voto. È una norma che persegue un obiettivo di funzionalità democratica: agevolare il raggiungimento del Naturalmente, un intervento organizzativo ha un costo: il decreto quantifica i maggiori oneri per il 2026 e individua la relativa copertura mediante riduzione di un fondo speciale di parte corrente nello stato di previsione del Ministero dell'Economia e delle finanze. È un profilo che merita attenzione, ma va letto in modo proporzionato. La spesa aggiuntiva è circoscritta, temporalmente limitata all'anno 2026 e finalizzata a garantire un servizio pubblico essenziale connesso direttamente al funzionamento della democrazia rappresentativa e alla partecipazione popolare. Aggiungo, per completezza, che la quantificazione dei maggiori oneri è pari a 6.107.690 euro per il 2026 e che, come evidenziato nel corso dell'esame, tale stima è riferita principalmente agli oneri dei componenti dei seggi elettorali. Vengo, quindi, all'iter. Il decreto-legge è stato adottato il 27 dicembre 2025 ed è entrato in vigore il 28 dicembre 2025. Il disegno di legge di conversione è stato presentato alla Camera come A.C. 2751 ed è stato assegnato, in sede referente, alla I Commissione (Affari costituzionali), con i pareri richiesti delle Commissioni competenti e degli organismi previsti dalla prassi parlamentare. La Commissione ha già avviato l'esame con una prima illustrazione del contenuto e delle principali questioni applicative nella seduta del 14 gennaio 2026. Nel corso dell'istruttoria parlamentare sono intervenuti anche i pareri degli organi consultivi e il Comitato per la legislazione ha espresso parere senza condizioni né osservazioni. Da qui il percorso resta quello ordinario dei decreti-legge: completamento dell'esame referente, acquisizione dei pareri, approdo in Assemblea, voto alla Camera e trasmissione all'altro ramo del Parlamento, nel rispetto del termine costituzionale per la conversione. Consentitemi, a questo punto, una considerazione sulla bontà del provvedimento, perché la conversione non è un atto meramente dovuto: è una valutazione politica e istituzionale nel merito. A mio avviso, questo decreto ha almeno tre pregi. Il primo è la proporzionalità: interviene dove serve, senza estendere inutilmente il perimetro normativo, senza introdurre modifiche strutturali al sistema elettorale e senza creare effetti permanenti non necessari. Il secondo è la chiarezza operativa: stabilire tempi di voto e sequenze di scrutinio in presenza di consultazioni concomitanti significa prevenire i problemi prima che si manifestino, significa tutelare gli elettori e tutelare anche gli operatori, riducendo l'area delle incertezze e delle interpretazioni divergenti. Il terzo è la finalità democratica: favorire l'accesso alle urne è un obiettivo che parla a tutte le parti politiche perché non avvantaggia questa o quella posizione, ma rafforza la legittimazione del risultato, qualunque esso sia, e quindi rafforza la credibilità delle istituzioni stesse. Certo, si potrebbe discutere, anche in astratto, se sia preferibile una disciplina stabile anziché interventi transitori, ma qui il legislatore sceglie consapevolmente una misura circoscritta al 2026, calibrata su un calendario particolare e su esigenze immediate di programmazione. È una scelta prudente: consente di raggiungere l'obiettivo senza vincolare il futuro, lasciando al Parlamento la possibilità di valutare, con più tempo e in una sede ordinaria, se rendere strutturali alcune soluzioni oppure mantenerle eccezionali. Nel frattempo, però, il Paese ha bisogno di regole chiare, tempestive e applicabili da subito. È questo, in fondo, il significato della decretazione d'urgenza quando è ben usata: risolvere problemi reali con interventi mirati, sottoponendoli poi al vaglio pieno del Parlamento. In conclusione, signor Presidente e colleghi, la conversione del decreto-legge n. 196 del 2025 mette in sicurezza lo svolgimento delle consultazioni del 2026 sotto tre profili, come abbiamo visto: più tempo per votare, riconoscimento adeguato del lavoro dei seggi e regole certe per gestire sovrapposizioni e operazioni di scrutinio. A questi profili, nel testo come risultante dall'esame referente, si aggiunge una disposizione mirata per garantire, nei comuni fino a 15.000 abitanti con una sola lista ammessa e votata, la regolare costituzione degli organi elettivi, preservando soglie minime di partecipazione e tenendo conto, come abbiamo ripetuto prima, nel computo, della peculiarità degli elettori AIRE che non esercitano il voto. Sono misure concrete, leggibili dai cittadini e utili alla pubblica amministrazione, che contribuiscono a rendere più efficiente e più inclusivo l'esercizio del voto. Per questa ragione ritengo che l'impianto del provvedimento sia meritevole di un esame rapido ma rigoroso e, in esito, di una conversione che preservi questa impostazione di equilibrio tra funzionalità, partecipazione e certezza nelle procedure.

## Intervento di "AURIEMMA Carmela" - "M5S"

(M5S). Grazie, Presidente. Innanzitutto, Presidente, ci fa molto piacere rivederla in quest'Aula, quindi siamo molto contenti di vederla . Onorevoli colleghe e onorevoli colleghi, membri del Governo, discutiamo oggi la conversione del decreto-legge n. 196 del 2025, con il quale il Governo ha voluto presentare un intervento urgente per favorire la partecipazione alle prossime consultazioni elettorali e referendarie del 2026. In realtà, anche questa volta abbiamo una misura tampone, più improntata a un intervento limitato nel tempo e priva di una visione organica. Il cuore del provvedimento, come è noto, è sostanzialmente la proroga anche al lunedì mattina, fino alle ore 15, delle operazioni di voto. È una scelta che, nella relazione del provvedimento, questo Governo presenta come una risposta all'astensionismo crescente. Il Governo, quindi, ritiene che allungare le ore di voto, quindi prevedendo anche per il giorno successivo alla domenica - il lunedì - la possibilità di esercitare il diritto al voto, sia una misura sufficiente e di contrasto all'astensione crescente. In realtà, ci dobbiamo chiedere se davvero l'orario dei seggi possa determinare una limitazione di questo fenomeno. La storia recente dimostra il contrario. Il voto in due giornate è già stato introdotto, in via transitoria, anche per le elezioni del 2023, 2024 e 2025. Eppure, nonostante queste deroghe ripetute, l'astensionismo non si è ridotto in modo significativo, anzi. Questo dimostra che c'è un problema strutturale, non soltanto logistico. In realtà, veramente pensiamo che l'apertura dei seggi per qualche ora in più possa invertire una tendenza strutturale che nasce dalla sfiducia verso la politica, dalla distanza tra le istituzioni e i cittadini, dalla percezione diffusa che il voto, in realtà, non incida nelle scelte reali? Il decreto, poi, interviene anche al comma 2 dell'articolo 1, prevedendo l'aumento del 15 per cento degli onorari per i componenti del seggio, proprio dovuto all'aumento degli orari di lavoro. Anche su questo, si prevede una spesa che ammonta a circa 6 milioni di euro, tuttavia, ci sono delle segnalazioni da parte proprio della Commissione bilancio. La Commissione bilancio rileva che mancano le stime puntuali sugli oneri aggiuntivi per il personale delle prefetture e delle Forze dell'ordine impegnato nella vigilanza sui seggi. Quindi, ancora una volta, ci troviamo davanti a un provvedimento che è finanziariamente incompleto. La verità è che la lotta all'estensione richiederebbe ben altro coraggio: una legge elettorale più chiara e stabile, investimenti sull'educazione civica, strumenti permanenti per il voto a distanza, procedure più semplici e moderne. Invece, assistiamo all'ennesimo intervento emergenziale, limitato a un solo anno, che non costruisce, però, nulla sul futuro. Come opposizione, non siamo contrari, Ma il punto politicamente più grave è un altro. In un decreto che dovrebbe affrontare il tema della partecipazione democratica non troviamo misure strutturali sul voto dei cittadini fuori sede. Anzi, questo Governo fa una scelta: decide di interrompere la fase sperimentale che aveva posto in essere con le due elezioni precedenti. Eppure, lo stesso Questo tema riguarda ben 5 milioni di cittadini italiani, in particolare giovani studenti e lavoratori. Il voto non può essere soltanto una procedura burocratica. Mi riferisco alle giustificazioni che ha avanzato, in sede di Commissione, la Sottosegretaria, facendo riferimento esclusivamente a dei problemi tecnici. Il cuore della nostra democrazia, lo strumento attraverso il quale ogni cittadino può esprimere la propria voce è il voto, partecipare alle scelte collettive e contribuire al futuro di questo Paese. Tuttavia, questo diritto fondamentale non è ancora pienamente garantito a tutti in modo uguale. In Italia, milioni di persone vivono lontano dal proprio comune di residenza e di questo dobbiamo tenerne ormai conto. Molte volte non è per una scelta personale, ma per motivi di studio o di lavoro. Molti rinunciano non per disinteresse verso la politica, ma perché il sistema attuale rende troppo difficile e oneroso partecipare. Questa situazione crea una profonda ingiustizia. Il diritto di voto dovrebbe essere accessibile a ogni cittadino, indipendentemente dal luogo in cui si trova. Non è accettabile che la partecipazione democratica dipenda dalla possibilità economica e dalla disponibilità di tempo che ognuno ha. Garantire il voto fuori sede significa innanzitutto garantire alla nostra democrazia più inclusione e più modernità. Non si tratta solo di una questione organizzativa - mi dispiace, non possiamo essere d'accordo con questa posizione - ma è un segnale politico e culturale. Significa dire, soprattutto ai nostri giovani, che la loro voce conta, che lo Stato si fida di loro e li considera parte attiva della nostra comunità. Significa rafforzare i presìdi di legalità e la partecipazione, combattere veramente l'astensionismo e avvicinare le istituzioni ai cittadini. Il voto non è solo un diritto scritto in una legge, ma è il modo più forte per dire: io esisto, io conto, io voglio un Paese diverso. Ogni elezione a cui una persona rinuncia per impossibilità a votare è una sconfitta per tutti quanti noi. Per questo è necessario un impegno concreto da parte delle istituzioni, anche attraverso, appunto, la garanzia del diritto di voto per i fuori sede. Questo deve diventare una realtà e non può essere una decisione discrezionale del Governo. Il Governo, invece, preferisce intervenire su aspetti puramente tecnici, come la disciplina dello scrutinio nel caso di Non convince chi non vota perché non si sente rappresentato, non parla ai giovani che vedono la politica come distante e autoreferenziale, non risolve il problema di una legislazione elettorale frammentata. Questo decreto non può essere la risposta a delle vere e proprie lacune che il nostro ordinamento ha, soprattutto nella materia elettorale. Questo decreto non rafforza la democrazia, anzi ne certifica la fragilità. Per queste ragioni, il nostro giudizio sul provvedimento non può che essere critico e il nostro voto sarà, pertanto, di astensione.

## Intervento di "DE CORATO Riccardo" - "FDI" - ("Relatore per la commissione")

Grazie Presidente, grazie, signor Sottosegretario. Io, se la Presidenza acconsente, consegno la relazione.

## Intervento di "SCARPA Rachele" - "PD-IDP"

(PD-IDP). Grazie, Presidente. Oggi non ruberò molto tempo, perché voglio concentrarmi solo su un aspetto del provvedimento che discutiamo oggi, che, per quanto mi riguarda, è il più problematico ed è quello che più merita una dignità e una discussione anche all'interno di quest'Aula. Questo problema merita di essere rappresentato all'interno di quest'Aula perché è un problema di esclusione: l'esclusione dalla partecipazione di 4,9 milioni di cittadine e cittadini italiani - anche se si stima che il numero sia in aumento - che non potranno partecipare al prossimo appuntamento referendario del 22 e 23 marzo. Non potranno partecipare secondo un principio che io definisco arbitrario, perché - c'è da dire dopo le pressioni, le mobilitazioni e le numerose proposte fatte dalle opposizioni e dalle associazioni che si battono per il voto fuori sede - è stato dimostrato proprio da questo Governo che, in qualche modo, quando si vuole, si può fare: si è fatto per il referendum su cittadinanza e lavoro, si è fatto alle elezioni europee. Sono state due sperimentazioni di cui possiamo dire bene o male, di difetti strutturali o carenze di partecipazione, ma in generale sono state due sperimentazioni partecipate, almeno in linea con i numeri dei Paesi europei che hanno scelto di avviare percorsi simili. Di sicuro non sono sperimentazioni andate in modo da permetterci di dire che questa volta non ne valeva la pena. Proprio perché si è dimostrato che si può fare, lascia atterriti constatare che questa volta non si è voluto fare. Io sono stata in Commissione, la settimana scorsa, e ho avuto anche l'occasione di discutere con la Sottosegretaria Ferro, che ringrazio comunque di essere qui ad ascoltare. Sono state addotte ragioni relative a tempi tecnici che non ci sarebbero stati: nulla che non fosse prevenibile, a mio parere, Presidente. Il voto fuori sede è stato dimenticato, omesso e trascurato proprio dal testo iniziale del decreto che stiamo discutendo oggi e che indice il referendum. Questo poteva aiutare a risolvere il tema dei tempi tecnici, così come poteva essere di aiuto il fatto di prevedere che si sarebbe verificata questa eventualità all'indomani dell'approvazione della riforma della giustizia per come è stata approvata, peraltro, ossia con quattro passaggi parlamentari, dove le opposizioni, nonostante si stia parlando di una riforma costituzionale, non hanno potuto toccare il testo di una virgola: la prima riforma costituzionale nella storia del nostro Paese passata inemendata e anche sottoposta al voto via referendum confermativo dei cittadini italiani sì, ma alcuni no, perché si è deciso arbitrariamente che alcuni cittadini, in questa specifica occasione, non dovessero avere questa possibilità. Io faccio fatica a credere alla questione dei tempi tecnici, perché penso che si sia dimostrato anche che queste cose si possono superare. Quindi, mi sento in dovere, a mia volta, come rappresentante delle istituzioni eletta e anche come persona più giovane eletta all'interno di questo Parlamento, di portare la voce e le storie delle persone che saranno arbitrariamente escluse da uno dei voti più importanti di questa legislatura, quello del referendum costituzionale sulla giustizia. Si parla di ragazze e ragazzi che studiano all'università, che hanno fatto la scelta faticosa, di questi tempi, bisogna dirlo, di continuare il loro percorso di studi e di cercare di accedere ai livelli più alti di formazione per poter contribuire alla loro realizzazione personale, ma anche e sicuramente alla crescita economica e al benessere del nostro Paese. Un valore che diamo troppo poco forse agli studenti universitari al giorno d'oggi. A volte, sembra che decidere di continuare la propria formazione sia una colpa o peggio ancora un privilegio, un qualcosa che puoi permetterti di continuare a fare solo se hai un certo Lo facciamo troppo poco: le borse di studio che mancano, gli alloggi studenteschi che vengono commissionati a grandi Ecco, anziché vedere tutto questo, occuparcene anche in altre sedi e dare dignità a queste esperienze, anche nell'esercizio del diritto più importante di tutti, quello alla partecipazione democratica, si sceglie di trascurarle. Per cui, la mia amica che viene a studiare a Padova partendo da Caltanissetta, non potrà partecipare a questo referendum, non potrà farlo perché non può permettersi, pur con le tariffe scontate, che sicuramente saranno previste il giorno delle elezioni, di fare quel tipo di viaggio per esercitare semplicemente il diritto di voto. Ripeto, tanti studenti e tante studentesse non scendono nemmeno a Natale per stare con le loro famiglie, è un po' presuntuoso - credo - ritenere che lo faranno solo ed esclusivamente per esercitare il diritto di voto, per quanto a quel voto diano grande importanza. Il compito dello Stato è rimuovere gli ostacoli alla partecipazione, non sicuramente scaricare il barile su chi vive quelle difficoltà. Oppure, penso a una persona che da Napoli sceglie di andare a vivere a Torino, va a Torino per lavorare, perché al giorno d'oggi la mobilità è anche uno dei modi con cui si cerca un'opportunità o con cui si cerca una stabilità in un mondo del lavoro che nel nostro Paese di problemi ne ha parecchi. Questo porta che quella persona, che da Napoli è andata a Torino, possa anche non essere nelle condizioni di prendersi un giorno di permesso per tornare a Napoli e votare. Cosa vogliamo fare, colleghi, i conti in tasca alle persone che lavorano? Io non credo che sia questa la soluzione. Penso che spetti a noi, in quanto parlamentari, in quanto membri del Governo, in quanto istituzioni, farci carico della responsabilità di rimuovere gli ostacoli per quelle persone e creare le condizioni migliori possibili affinché possano votare. Non che siano mancate le occasioni a livello parlamentare. Ricordo la discussione della proposta di legge “Voto dove vivo”, portata avanti in quota opposizioni, arrivata fino al momento della discussione in Aula alla Camera, per poi essere svuotata e trasformata in una delega in bianco al Governo, che ancora riposa, in attesa dell'approvazione finale, al Senato. C'è anche una legge di iniziativa popolare, grazie alla mobilitazione incessante di ragazze e ragazzi, che io ammiro per la loro dedizione e per la loro testardaggine nel continuare a fare questa battaglia, che ora stanno proponendo e che arriverà in Commissione, in Senato. Si parta subito con la discussione di quella proposta di legge, è un'urgenza non più rimandabile quella di vedere stabilizzato un meccanismo che, altrimenti, temo possa essere in balìa dell'arbitrio. Sì, dico arbitrio perché questa volta la mia impressione è che si sia convenientemente scelto di non occuparsi per tempo della questione perché si è ritenuto che, in questa particolare consultazione elettorale, si potesse anche fare a meno di quei voti, che i flussi, peraltro, ci hanno detto essere, almeno alle elezioni europee, parte consistente di un elettorato giovanile, magari con orientamenti più progressisti. Non voglio essere maliziosa in questo senso, ma i fatti mi costringono a sottolineare queste cose, perché, se anche ciascuno avesse fatto il suo lavoro con le migliori intenzioni, questo non cambierebbe l'esito finale, che è l'esclusione potenziale di milioni di persone da uno dei voti più importanti dei prossimi anni. È una riforma costituzionale, noi stiamo cambiando la Costituzione, forse la maggioranza non se n'è resa conto visto che ha ritenuto di approvarla senza alcuna possibilità di modifica e senza quei tempi e quei supplementi di riflessione che si richiedono alle modifiche della Costituzione. Ma questo è: la Costituzione che cambia e un pezzo di cittadinanza che rimane tagliato fuori. Chi? Quelli che non potranno permettersi di pagarsi il viaggio; quelli che non potranno permettersi di prendersi un giorno di permesso dal lavoro; quelli che, perché costretti in un letto d'ospedale, non possono muoversi. È veramente un messaggio devastante quello che si sta trasmettendo, esplicitamente o implicitamente. Il primo messaggio è che il Governo decide arbitrariamente, perché non è in grado di dare tempestiva attuazione alle deleghe che il Parlamento gli ha dato, decide arbitrariamente quando o meno dei cittadini possono esercitare il diritto di voto. Il secondo è che ci sono dei cittadini che contano di meno e che hanno meno dignità nella possibilità di partecipare alla nostra vita democratica: sono le persone che studiano; i giovani di questo Paese; le persone che lavorano e che non hanno una condizione lavorativa di grande flessibilità o che hanno magari un datore di lavoro particolarmente rigido, che seguono un certo tipo di turni e, infine, le persone impossibilitate fisicamente. Colleghi, che messaggio è questo alla platea sterminata di astensionisti di cui tutti quanti ci lamentiamo ogni anno e a ogni consultazione elettorale, chiedendoci com'è possibile che più della metà della popolazione italiana scelga di non partecipare alla vita democratica del nostro Paese? È un messaggio forte questo che si manda, è un messaggio forte e un messaggio spiacevole di uno Stato che dice: a noi di voi non interessa abbastanza da mettervi nelle condizioni di esercitare un vostro diritto. Mi rendo conto che governare non è semplice, che far fronte anche alle resistenze tecniche, agli uffici sia complesso, ma questo Governo si è fatto orgoglio e bandiera quando era il momento di rivendicare le due sperimentazioni che ci sono state sul voto fuori sede. Il partito principale di maggioranza ha utilizzato il voto fuori sede come tema da campagna elettorale, invitando apertamente a fare un dispetto alla sinistra perché solo il Governo Meloni finora è riuscito a concedere il voto fuori sede. Cosa dovrebbe dire ora questo partito a tutti quei ragazzi e quelle ragazze che sta lasciando fuori? Questo è un motivo di sfiducia per la politica, questo è un motivo per credere meno nella democrazia, questo è un motivo di allontanamento dei giovani dalla politica. Abbiamo perso per sempre la possibilità per quelle persone di dire la loro sul referendum costituzionale sulla giustizia. Aspetto solo la lamentela paternalistica, il giorno dopo del voto, sui giovani che non si interessano, sui giovani che non hanno voluto capire l'importanza dell'argomento, sui giovani che non hanno a cuore questo Paese e sul “noi, signora mia, ai nostri tempi, ci andavamo pure in triciclo a votare”. Il mondo cambia in continuazione, cambia sempre. La condizione dei giovani, negli ultimi anni, peggiora per molte ragioni. In ogni caso, non ci si può permettere, soprattutto quando si parla di giovani generazioni, di consentire che degli ostacoli di tipo materiale determinino la loro possibilità di esprimersi, di esercitare i loro diritti e di partecipare, perché, se c'è una categoria, tra tutte, che non ha ancora responsabilità rispetto a quella che è la sua condizione di partenza, è quella di chi è giovane e studia nel nostro Paese, e da questo Paese dovrebbe poter avere il meglio, compreso un Parlamento in grado di legiferare, compreso un Governo in grado di dare attuazione alle deleghe che il Parlamento gli impone di esercitare, compresa una politica che non eserciti arbitrariamente doppi standard rispetto alla convenienza del momento. Se crediamo tutti - come siamo stati bravi a dire in piazza - che questa è una battaglia di civiltà, allora sarebbe stato il caso di dimostrarlo prima di trovarci oggi, qui, in discussione generale, davanti a un'Aula che, essendo una discussione generale, è purtroppo un'Aula vuota, a dire: che peccato, abbiamo escluso milioni di cittadini dalla possibilità di votare. Il nostro compito è rimuovere gli ostacoli. Finché la soluzione a questo problema del voto fuori sede non sarà strutturale, nessuno di noi potrà dirsi soddisfatto, nessuno di noi potrà cantare vittoria, nessuno di noi potrà dire di essere dalla parte dei giovani. Io oggi provo vergogna a venire qui a denunciare questa cosa. E chiedo seriamente di iniziare, da domani, a questo punto, un lavoro serio, non per consentire ai fuori sede di votare alle politiche del 2027, ma per consentire ai fuori sede di votare in tutti i prossimi appuntamenti elettorali, a prescindere da quanto le forze di maggioranza valuteranno che convenga loro, perché, probabilmente, alle politiche conviene a tutti che votino tutti, comunque. A prescindere da questo, significa far sì che esista una legge. Una legge per il voto fuori sede è una battaglia che ci deve accomunare e nessuna scusa e nessuna ipocrisia può essere ammessa senza un impegno che abbia anche delle scadenze e dei tempi concreti, perché di “faremo”, “diremo”, “ce ne occuperemo” ci siamo riempiti le orecchie sin dall'inizio di questa legislatura. Al momento della prova della massima coerenza, che era per la terza volta dare la possibilità ai fuori sede di votare, si è scelto di tirarsi indietro. Voglio davvero sperare che non ci sia un calcolo elettorale dietro a tutto questo

# Repliche - A.C. 2751-A

## Intervento di "FERRO Wanda" - "FDI" - ("Membro di Governo")

. Signor Presidente, un grazie ai colleghi che sono intervenuti, perché è sempre motivo di riflessione ed è sempre motivo per ragionare insieme su un tema, che è quello del voto fuori sede, che certamente non vede la volontà di essere messo da parte e soprattutto, al contrario, vede la volontà di garantire la partecipazione, sempre, però, nel quadro delle garanzie di sicurezza, di sostenibilità e di piena compatibilità con l'attuale struttura operativa dell'organizzazione elettorale. Nel corso di questa legislatura, come è stato detto anche da chi mi ha preceduto - e ringrazio il collega Amich per aver fatto, devo dire, un ampio intervento su quello che prevede la norma, ma ringrazio anche le colleghe che hanno sollevato nel dibattito parlamentare delle giuste sottolineature, anche con il doveroso garbo che questa Aula richiede -, la materia connotata, che è una materia, non dimentichiamolo mai, ad alta tecnicalità, è stata oggetto di un importante confronto parlamentare tra i gruppi. Il Governo, come è stato sottolineato, ha già promosso e attuato due sperimentazioni: nel 2024, in occasione delle elezioni europee, con l'istituzione di 46 seggi speciali nei capoluoghi di regione dedicati agli studenti temporaneamente domiciliati fuori dalla propria regione, e nel 2025, in occasione dei referendum abrogativi, ampliando, quindi, la platea anche ai lavoratori e ai cittadini fuori sede per cure mediche, purché fossero domiciliati da almeno tre mesi in una provincia diversa da quella del luogo di residenza. Il Ministero dell'Interno ha mandato - a seguito, ovviamente, di più audizioni - e soprattutto ha completato una relazione molto esaustiva e dettagliata, che è stata inviata, appunto, al Parlamento e che contiene, oltre all'indicazione analitica e sintetica dei dati di affluenza alle sezioni elettorali speciali, anche una valutazione importante su quello che dobbiamo tenere in considerazione, le misure in termini di maggiore partecipazione elettorale anche in relazione al grande sforzo organizzativo, di cui io mi sento di ringraziare i tecnici e gli uffici del Ministero dell'Interno e dei comuni, ovviamente. Il modello sperimentale non ha evidenziato - l'abbiamo detto - importanti criticità al punto tale da porci in qualche modo nella situazione di doverlo mettere da parte, ma dobbiamo anche sottolineare, per un fatto di chiarezza all'esterno, i numeri effettivi. Poi, per quanto riguarda la sottoscritta - ma credo anche per il partito a cui faccio riferimento - anche un elettore in più è importante, in un'epoca in cui l'astensionismo, ahimè, diventa troppo spesso il primo partito. Però, dobbiamo anche chiarire agli italiani che, se parliamo di 4,9 milioni di fuori sede, questo riferimento è fatto su un lavoro che è quello del libro bianco. Al momento non esiste un censimento ufficiale, che sia Istat piuttosto che qualche altro censimento, ad aver dichiarato quante e quali categorie sono nei fuori sede. Nel 2024 le istanze presentate sono state meno di 24.000 e nel 2025 le domande di ammissione sono state poco più di 67.000, con un dato di circa 60.000 votanti, che per noi sono importanti comunque. Quindi, sto solo facendo un Gli esiti delle due sperimentazioni possono certamente costituire utili elementi di valutazione nel prosieguo delle iniziative legislative ancora all'esame della Commissione affari costituzionali del Senato. È in questo quadro che va letta la scelta di non inserire una nuova sperimentazione nel decreto per il referendum sulla giustizia, mentre gli emendamenti presentati dalle opposizioni, che purtroppo dovevano tenere conto anche della tempistica parlamentare, sono stati respinti per ragioni esclusivamente - e sottolineo “esclusivamente” - tecniche. Una disciplina introdotta in sede di conversione, infatti, entrerebbe in vigore presumibilmente solo negli ultimi giorni di febbraio, quindi a poco più di 20 giorni dalla data del voto. Nelle precedenti sperimentazioni, invece, le norme erano entrate in vigore entro 80 e 69 giorni, consentendo al Ministero e soprattutto alle amministrazioni comunali di poter predisporre per tempo tutte le attività necessarie, non ultimo la lista degli aventi diritto che viene cristallizzata entro un certo termine. Per rendere effettivo il voto ai fuori sede, quindi, occorre una sequenza di procedure che non può essere compressa nei tempi. Tali procedure riguardano i termini di presentazione delle domande e dell'eventuale revoca, previsti nelle due precedenti sperimentazioni in 35 e 25 giorni, perché tengono conto delle tempistiche legate alla verifica incrociata tra i comuni di residenza e il comune di domicilio e alla necessità di annotazioni nelle liste sezionali, nonché la definizione del numero esatto dei richiedenti per l'eventuale istituzione di sezioni speciali, con un criterio organizzativo di una sezione ogni 800 elettori. A questo si aggiungono ulteriori scadenze, che sono inderogabili, già fissate dall'ordinamento, come la nomina dei presidenti di seggio entro il trentesimo giorno antecedente alla votazione, quella degli scrutatori tra il venticinquesimo e il ventesimo giorno, nonché la cristallizzazione, come dicevo poc'anzi, delle liste elettorali entro il quindicesimo giorno prima del voto, entro quindi il 7 marzo; passaggio essenziale per garantire la regolarità delle operazioni di voto, in quanto determina il numero finale dei votanti. Sono questioni - come dicevo - puramente tecniche per una materia altrettanto tecnica, che non possono essere affrontate quando il procedimento elettorale è già in una fase avanzata, ma che necessitano ovviamente di un impianto normativo solido, su cui è aperto il confronto parlamentare, che dovrà tenere conto anche dei significativi elementi emersi nelle due precedenti sperimentazioni. Ovviamente, mi dispiace che non ci sia la collega Scarpa - però, insomma, vedo gli altri colleghi presenti - perché, seppur con un intervento molto approfondito sui fuori sede, credo che ci sia una contraddizione nel dire “faccio fatica a credere nei tempi tecnici”. L'ho scritto perché, personalmente, ho sempre pensato, venendo sempre dal mondo della politica, non essendo proprio il nuovo che avanza, che non si possa negare il voto a nessuno. È chiaro che il voto, però, deve essere un voto sicuro, un voto che si può espletare in trasparenza, e non credo che il voto fuori sede appartenga a una parte politica, piuttosto che a un'altra; anche perché, se dovessimo ragionare sul referendum di cui stiamo parlando, io credo che molti, magari, che sono da una parte, schierati da una parte politica, voteranno per quello che sta portando il “sì” piuttosto che il “no”. Penso che si scelga di non trascurare assolutamente i giovani. Anzi, al contrario, credo che forse questo dibattito dovrebbe portare tutte le forze politiche a scuotere quelle coscienze che probabilmente sono disincantate da una politica che spesso non ha dato risposte ai giovani. Poi, personalmente, io ho detto una frase in Commissione che non voleva essere una mancanza di rispetto per i giovani, perché io credo che la linfa di tutti i partiti appartenga ai movimenti giovanili e credo che ognuno di noi investa su questo.  Dicevo che noi siamo anche una generazione che arrivava col pedalò, pur di esprimere un voto, perché probabilmente volevamo delegare i nostri sogni, le nostre speranze, le nostre ambizioni alla politica. Poi, spesso siamo rimasti anche delusi, ma comunque credo che sollecitare i ragazzi a impegnarsi e, magari, a farlo anche in prima persona sia un dovere di tutti quanti. E questo significa, in qualche modo, mettere i fuori sede nelle condizioni di poter votare, ma di poterlo fare con la chiarezza nella quale sono stata sin dall'inizio - devo dire - in discussione generale, quando fu portata la famosa legge delega, con il chiarimento su quali elezioni sia facilmente espletabile e su quali sia più difficilmente espletabile, se rimangano determinate norme elettorali, come i collegi uninominali, perché significherebbe un incrocio impossibile; o penso anche alle amministrative. È chiaro, tutto si può fare. Però, tutto lo si deve fare avendo la certezza di uno strumento certo e sicuro, perché il Viminale, il Ministero dell'Interno, esisteva prima di me e anche del Ministro Piantedosi, continuerà a vivere con le sue strutture anche dopo, ma ovviamente con quella garanzia che gli uffici devono dare rispetto a quel criterio di trasparenza di cui parlavo prima. Chiudo dicendo, ovviamente, che non è una questione di chi vince o di chi perde una battaglia. Lo abbiamo rivendicato con orgoglio. Obiettivamente - io anche nel precedente mandato ero nel gruppo di Fratelli d'Italia che all'epoca era all'opposizione -, abbiamo disquisito più volte di questo provvedimento in I Commissione, io ero alla Camera. Non è una bandiera: è sicuramente raccontare i fatti di due sperimentazioni, di una sperimentazione fatta anche attraverso l' Continueremo a lavorare con la consapevolezza, ovviamente, che l'Aula possa essere in qualche modo attenta, che il Parlamento sia sovrano, ma con altrettanta consapevolezza di non farne una questione ideologica, ma soltanto un diritto, per chi vuole esprimere un voto, di poterlo fare. Io mi auguro, ovviamente, che niente e nessuno da quest'Aula possa decidere se una cosa vada fatta per calcolo elettorale. Per quello che mi riguarda, per la mia storia politica, per la storia politica alla quale da sempre appartengo sotto il profilo non soltanto partitico e politico, ma nelle istituzioni, non farei mai una scelta che fosse un semplice e mero calcolo elettorale.

# TESTI DEGLI INTERVENTI DI CUI È STATA AUTORIZZATA LA PUBBLICAZIONE IN CALCE AL RESOCONTO STENOGRAFICO DELLA SEDUTA ODIERNA: RICCARDO DE CORATO (A.C. 2751-A)

## Intervento di "DE CORATO Riccardo" - "FDI" - ("Relatore per la commissione")

(Relazione - A.C. 2751-A). Onorevoli colleghi, l'Assemblea è chiamata oggi a esaminare il disegno di legge di conversione in legge del decreto-legge 27 dicembre 2025, n. 196, recante disposizioni urgenti per le consultazioni elettorali e referendarie dell'anno 2026, nel testo risultante dall'unica proposta emendativa approvata nel corso dell'esame in sede referente. Ricordo che la Commissione affari costituzionali, nella seduta del 14 gennaio 2026, ha avviato l'esame del provvedimento. Dopo un attento esame delle proposte emendative presentate, la Commissione, nella seduta del 28 gennaio, ha concluso l'esame in sede referente con la deliberazione del mandato al relatore a riferire in Assemblea. Passando all'illustrazione dei contenuti del decreto-legge, faccio presente che esso, a seguito dell'approvazione di un articolo aggiuntivo in sede referente, consta di 3 articoli. Il decreto-legge è emanato, secondo quanto precisato nel preambolo, in considerazione della necessità di favorire la partecipazione degli elettori mediante il prolungamento delle operazioni di votazione in occasione delle consultazioni elettorali e referendarie previste nel 2026 e, nel contempo, dell'urgenza di consentire il tempestivo avvio del procedimento elettorale preparatorio e di adottare misure per il coordinamento normativo e la funzionalità dei procedimenti elettorali e referendari in caso di svolgimento contestuale delle medesime consultazioni elettorali e referendarie. Il provvedimento d'urgenza è quindi volto a disciplinare il prolungamento alla giornata di lunedì delle operazioni di votazione per le consultazioni elettorali e referendarie relative all'anno 2026 e a disciplinare l'eventuale abbinamento di tali consultazioni. Inoltre, a seguito della modifica introdotta in sede referente, il provvedimento reca alcune disposizioni per la validità delle elezioni amministrative che si svolgono nell'anno 2026 nei comuni con popolazione fino a 15.000 abitanti in caso di ammissione di una sola lista. Più dettagliatamente, l'articolo 1, comma 1, dispone che le operazioni di votazione per le consultazioni elettorali e referendarie dell'anno 2026 si svolgano - oltre che nella giornata di domenica, dalle ore 7 alle ore 23, secondo quanto previsto dalla disciplina vigente - anche nella giornata di lunedì, dalle ore 7 alle ore 15. La disposizione deroga quindi, per l'anno 2026, a quanto previsto dalla normativa vigente, la quale prevede lo svolgimento delle elezioni nella sola giornata di domenica. Ricordo, infatti, che l'articolo 1, comma 399, della legge n. 147 del 2013 (legge di stabilità 2014), nell'ambito di misure volte a conseguire risparmi di spesa per le consultazioni elettorali, ha disposto che, a decorrere dal 2014, le operazioni di votazione in occasione delle consultazioni elettorali o referendarie si svolgano nella sola giornata della domenica, dalle ore 7 alle ore 23. In considerazione dell'estensione della durata delle operazioni di votazione disposta dal comma 1, il comma 2 incrementa del 15 per cento l'importo degli onorari fissi forfettari spettanti ai componenti di seggio per le consultazioni elettorali e referendarie, ferme restando le maggiorazioni dovute nel caso di contestuale svolgimento di più consultazioni. I commi 3 e 4 recano disposizioni applicabili nell'eventualità in cui, nell'anno 2026, si svolgano le elezioni suppletive in collegi uninominali della Camera dei deputati o del Senato della Repubblica contestualmente con referendum o con elezioni amministrative. In particolare, il comma 3 disciplina il caso di abbinamento, nel 2026, delle consultazioni referendarie con elezioni politiche suppletive in collegi uninominali della Camera e del Senato. In primo luogo, si prevede che per gli adempimenti comuni alle due tipologie di consultazione e per il funzionamento degli uffici elettorali di sezione si applichino le disposizioni stabilite per le elezioni suppletive, contenute nel testo unico delle leggi recanti norme per l'elezione della Camera dei deputati, di cui al decreto del Presidente della Repubblica n. 361 del 1957, e nel testo unico delle leggi recanti norme per l'elezione del Senato della Repubblica, di cui al decreto legislativo n. 533 del 1993. Si prevede, inoltre, che nei comuni dove si svolgano consultazioni referendarie ed elezioni politiche suppletive la composizione degli uffici elettorali di sezione e l'entità degli onorari fissi forfettari spettanti ai componenti dei seggi speciali per la raccolta del voto nei luoghi di cura e detenzione siano determinate dalle disposizioni vigenti in materia di elezioni politiche. Ricordo, al riguardo, che per i referendum, ai sensi dell'articolo 19 della legge n. 352 del 1970, le sezioni elettorali sono composte di 5 unità (1 presidente e 4 componenti), mentre per le elezioni politiche, comprese le suppletive, e amministrative sono composte di 6 unità (1 presidente e 5 componenti), ai sensi, rispettivamente, dell'articolo 34 del decreto del Presidente della Repubblica n. 361 del 1957 e dell'articolo 20 del decreto del Presidente della Repubblica n. 570 del 1960. Per tutte le tipologie di consultazioni i seggi speciali sono composti da 3 unità (1 presidente e 2 componenti), ai sensi dell'articolo 9 della legge n. 136 del 1976. Infine, il comma 3 interviene sulla procedura di scrutinio, prevedendo che, una volta completate le operazioni di votazione e di riscontro dei votanti per ciascuna consultazione, l'ufficio elettorale di sezione proceda dapprima allo scrutinio delle schede votate per i referendum e successivamente, senza interruzioni, di quelle votate per le elezioni suppletive. Il comma 4 riguarda, invece, l'eventualità di svolgimento contemporaneo nel 2026 di elezioni suppletive con un turno di elezioni amministrative. In questo caso, attesa la prevista estensione della durata delle operazioni di votazione a due giorni, si prevede che si proceda prima alle operazioni di scrutinio delle elezioni suppletive e successivamente, senza interruzioni, a quelle di scrutinio delle elezioni amministrative. Lo scrutinio relativo a eventuali elezioni circoscrizionali è rinviato alle ore 9 del martedì. Il comma 5 reca la norma di copertura finanziaria degli oneri derivanti dall'articolo 1, pari a 6.107.690 euro per l'anno 2026. Ad essi si provvede mediante corrispondente riduzione delle proiezioni dello stanziamento del fondo speciale di parte corrente iscritto, ai fini del bilancio triennale 2025-2027, nell'ambito del programma «Fondi di riserva e speciali» della missione «Fondi da ripartire» dello stato di previsione del Ministero dell'Economia e delle finanze per l'anno 2025, allo scopo parzialmente utilizzando l'accantonamento relativo al medesimo Ministero. Ricordo che nel 2026 sono previsti i seguenti appuntamenti elettorali: il referendum ai sensi dell'articolo 138 della Costituzione sul testo di legge costituzionale concernente “Norme in materia di ordinamento giurisdizionale e di istituzione della Corte disciplinare”, pubblicato nella L'articolo 1- L'articolo 2, infine, stabilisce l'entrata in vigore del provvedimento il giorno successivo alla pubblicazione. Il decreto-legge è pertanto in vigore dal 28 dicembre 2025.

